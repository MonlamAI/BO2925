དུད་འགྲོའི་གཞིས་ཀ།
Animal Farm
རྗོར་ཊི་ཨོར་ཝེལ་གྱིས་བརྩམས།
ཡར་འབྲོག་པ་སྐལ་བཟང་ཡེ་ཤེས་ཀྱིས་བསྒྱུར།
Written by George Orwell
Translated byYardrokpa Kalsang Yeshe
བོད་ལྗོངས་མི་དམངས་དཔེ་སྐྲུན་ཁང་།
Tibet People's Press

དུད་འགྲོའི་གཞིས་ཀ།
Animal Farm
ཇོར་ཌི་ཨོར་ཝེལ་གྱིས་བརྩམས།
ཡར་འབྲོག་པ་སྐལ་བཟང་ཡེ་ཤེས་ཀྱིས་བསྒྱུར།
WrittenbyGeorgeOrwell
TranslatedbyYardrokpaKalsangYeshe
T }{
བོད་ལྗོངས་མི་དམངས་དཔེ་སྐྲུན་ཁང་།
TibetPeople'sPress

图书在版编目 (CIP) 数据
动物庄园: 英藏对照 (英) 奥威尔 (Orwell,G.) 著;
格桑益西译--拉萨: 西藏人民出版社, 2013.5
(2016.4重印)
ISBN978-7-223-03866-9
I.①动… II.①奥…②格…III.①长篇小说——英
国——现代—藏语IV.①I561.45
中国版本图书馆CIP数据核字 (2013) 第087274号
动物庄园
原 著 乔治·奥威尔
翻 译 格桑益西
责责任编辑 米玛
责责任校对 拉毛才让
电电脑排版 巴桑旺庆
封封面设计 格桑罗布
出出版发行 西藏人民出版社 (拉萨市林廓北路20号)
印 刷 西藏山水印务技术有限公司
开 本 850×1168 1/32
张 10.5
印字
170千
版 2013年5月第1版
印 次 2016年4月第2次印刷
印 数 2,001-7,000
书 号 ISBN978-7-223-03866-9
定 价 22.00
版权所有 翻录必究
(如有印装质量问题, 请与出版社发行部联系调换)
发行部联系电话 (传真) : 0891-6826115

ན་འགྲོ་
སྔོན་འགྲོ།
དུད་འགྲོའི་གཞིས་ཀ་ཞེས་པའི་བརྩམས་སྒྲུང་དེའི་རྩོམ་པ་པོའི་མིང་དངོས་
ལ་ཨེ་རིག་སྦ་ལཱར་(Eric Blair)ཞེས་བརྗོད་ཅིང་། ཁོང་ནི་1903ལོར་ཁོང་
གི་ཡབ་རྒྱ་གར་དུ་དབྱིན་ཇིའི་གཞུང་ཞབས་པའི་ལས་གནས་འཛིན་བཞིན་
སྐབས་རྒྱ་གར་གྱི་ཡུལ་དུ་འཁྲུངས། ཁོང་གི་ཡབ་ཡུམ་གཉིས་དེ་ཙམ་འབྱོར་པ་
ཅན་ཞིག་མ་ཡིན་ཡང་། ཁོང་ལོ་ཆུང་དུས་ནས་དབྱིན་ཇིར་ལྷན་དུ་ཁྲིད་ནས།
དབྱིན་ཇིའི་ཁུལ་དུ་སྐད་གྲགས་ཤིན་ཏུ་ཆེ་བའི་སྒེར་གྱི་སློབ་གྲྭ་ཨེ་ཏུན་(Eton)
ཞེས་པའི་ནང་སློབ་སྦྱོང་བྱེད་དུ་བཅུག སློབ་གྲྭ་དེར་གྲལ་རིམ་མཐོ་དམན་དང་
འབྱོར་པ་ཆེ་ཆུང་དང་བསྟུན་ནས་མཐོང་ཆུང་བྱེད་པའི་སྣང་ཚུལ་དར་སྲོལ་ཆེན་
པོ་ཡོད་སྟབས། ཇོར་ཊི་ཡང་གཞན་གྱི་མཐོང་ཆུང་འོག་འཚར་ལོངས་བྱ་དགོས་
བྱུང༌།
1922ལོར་ཇོར་ཊིས་འབར་མའི་དམག་གི་ནང་ཞུགས་ཤིང་། གནས་དེར་
ཁོང་གིས་དེབ་མང་པོ་གཟིགས་ནས་འབར་མའི་ལོ་རྒྱུས་དང་སྤྱི་ཚོགས་འཕེལ་
རིམ་ལ་ཤེས་རྟོགས་བྱུང་རྗེས། རྒྱལ་ཁམས་དེར་དབྱིན་ཇིའི་དབང་བསྒྱུར་བྱ་
སྟངས་ལ་ཞེན་པ་རྟིང་ནས་ལོག་པས། 1927ལོར་འབར་མའི་དམག་ས་ནས་
དབྱིན་ཇིར་ལོག
དེ་རྗེས་ལོ་འགའ་ཤས་ནང་ཇོར་ཊིས་དབུལ་པོ་ཞེས་པའི་འཚོ་བ་དངོས་ལག་
ལེན་བྱས་པ་སྟེ། ཁོང་གིས་ཁང་པ་མེད་པ་དང་། ལས་ཀ་མེད་པ། ཡང་ན་གླ་ཆ་
1

དུད་འགྲོའི་གཞིས་ཀ་
ཞན་པའི་ལས་ཀ་ཁོ་ན་ལ་བརྟེན་ནས་ལོན་ཏུན་དང་པཱ་རི་སིའི་བར་ཁྱིས་རུས་པ་
འཚོལ་འཚོལ་གྱི་འཚོ་བ་བསྐྱལ་ནས་བསྡད། ཁོང་ལ་ལག་དངུལ་ཁྱོན་ནས་མེད་
སྐབས། པཱ་རི་སིའི་མགྲོན་ཁང་དུ་དཀར་ཡོལ་བཀྲུས་ནས་འཚོ་ཐབས་བྱས་ཤིང་།
སྐབས་དེ་ནས་བཟུང་ཁོང་ཉིད་ཀྱི་ཉམས་མྱོང་འབྲི་འགོ་བརྩམས།
ལོན་ཏུན་དུ་ལོག་རྗེས་མུ་མཐུད་ནས་བརྩམས་སྒྲུང་བྲིས་ཤིང༌། ཁོང་གི་དེབ་
དང་པོ་དེ་རྩོམ་པ་པོ་ཇོར་ཊི་ཨོར་ཝེལ་(George Orwell)ཞེས་པའི་མིང་ཐོག་
ནས་པར་སྐྲུན་བྱས་ཤིང་། དེ་ནི་ཁོང་གིས་ཁོང་ཉིད་ཀྱི་མིང་དངོས་སྦ་ལཱར་ཞེས་
པར་སྤོབས་པ་བྱ་རྒྱུ་གང་ཡང་མེད་པ་རང་རྟོགས་ཐུབ་པས་ཡིན་ཟེར། དེ་རྗེས་
ཁོང་གིས་སྐབས་ཤིག་གི་རིང་ལ་དགེ་རྒན་དང་། དེབ་ཁང་ནང་དུ་ཕྱག་ལས་
གནང་ཞིང་། 1936ལོར་ཨད་ལིན་ཨོ་ཤའོ་ཎེ་སི་(Eileen O’Shaughnessy)
དང་ཁྲུང་ས་བསྐྱོན་རྗེས།–ལོན་ཏུན་ནས་གྲོང་གསེབ་ཏུ་གནས་སྤོས་བྱས་ཏེ་ཚོང་
ཁང་ཆུང་ཆུང་ཞིག་གཉེར་སྐྱོང་བྱས།
སི་ཕན་རྒྱལ་ཁབ་ཏུ་ནང་འཁྲུག་ལངས་རྗེས། ཁོང་ཉིད་ལ་མཐའ་གཅིག་ཏུ་
སི་ཕན་ལ་འགྲོ་དགོས་པའི་ཚོར་སྣང་དྲག་པོ་ཞིག་ཤར་ཅིང་། དམིགས་ཡུལ་ནི་
ཡུལ་དེའི་གནས་ཚུལ་ལ་ལྟ་ཞིབ་བྱས་ནས་དེའི་སྐོར་འབྲི་དགོས་བསམས། འོན་
ཀྱང་ཡུལ་དེར་སླེབས་ནས་ཡུན་རིང་མ་སོང་བར་ཁོང་གིས་སྤྱི་མཐུན་པའི་ཤོག་
ཁར་ལངས་ནས་དམག་འཐབ་ནང་ཞུགས་ཤིང་། དམག་འཁྲུག་དེའི་ནང་ཁོང་
རྨས་པས་ཁོང་གིས་ཟླ་བོ་ཁྲིད་ནས་ཧྥ་རན་སི་ལ་བྲོས།
1938ལོར་འཛམ་གླིང་དམག་ཆེན་གཉིས་པ་འགོ་འཚུག་སྐབས་ཁོང་ལ་ན་ཚ་
ཤིན་ཏུ་ལྗིད་པོ་ཞིག་ཕོག་པས་གཟུགས་གཞི་སྐྱོ་དྲགས་ནས་དམག་ནང་ཞུགས་མ་
2

ཐུབ་པས་གསར་འགོད་པའི་ལས་ཀ་བྱས། 1944ལོར་ཁོང་གི་ཟླ་བོ་བཤག་བཅོས་
ཤིག་གི་ནང་གློ་བུར་དུ་གྲོངས། དེའི་སྐབས་ཇོར་ཊི་ནི་ཀློག་པ་པོས་དགའ་པོ་
བྱེད་པའི་རྩོམ་པ་པོ་གྲགས་ཅན་ཞིག་ཆགས་ཡོད་ཀྱང་གཟུགས་གཞི་སྐྱོ་ཐག་ཆོད་
ནས་ཁོང་གི་ཚེ་མཇུག་སྨན་ཁང་ནང་མ་སྐྱེལ་ཐབས་མེད་དུ་གྱུར། 1949ལོར་
ཁོང་དང་སོ་ཎི་ཡ་སྦོ་རང་ཝེལ་(Sonia Brownwell)ཁྲུང་ས་བསྐྱོན་རྗེས།
བཟའ་འཚོ་གཉིས་པོ་སི་ཝུད་སི་རྒྱལ་ཁབ་ལ་འགྲོ་བའི་འཆར་གཞི་ཡོད་ཀྱང་།
1950ལོའི་ཟླ་བ་དང་པོར་ཇོར་ཊི་གྲོངས།
ཇོར་ཊིས་མི་ཚེ་ཧྲིལ་པོའི་ནང་མི་ཐེགས་དགུ་ཐེགས་དང་། མི་གཟིགས་དགུ་
གཟིགས་གནང་ཞིང་།. མི་མྱང་དགུ་མྱང་མྱངས་པས་བདེ་སྡུག་འཚོ་བའི་ཉམས་
མྱོང་ཕུན་སུམ་ཚོགས་པ་བསགས་ཐུབ་པ་དེ་དག་ཁོང་གི་ཕྱིས་འབྱུང་བརྩམས་
སྒྲུང་གི་ནང་དོན་གཙོ་བོ་ཞིག་ཏུ་གྱུར་བ་མ་ཟད། བརྩམས་སྒྲུང་དེ་དག་ལས་
མཚོན་པ་ནི་ཁོང་གི་མི་ཚེའི་ལྟ་ཚུལ་དང་། མིའི་རིགས་ཀྱི་སྤྱི་ཚོགས་ཁག་ལ་
བཅངས་བའི་ལྟ་སྟངས་མི་འདྲ་བ་དེ་དག་ཡིན།
དེ་ཡང་དུད་འགྲོའི་གཞིས་ཀ་ཞེས་པ་དེ་ནི་དབྱིན་ཇིའི་རྩོམ་པ་པོ་ཇོར་ཊི་
ཨོར་ཝེལ་ཞེས་པས་1943ལོ་ནས་1944ལོའི་བར་ལ་བྲིས་པའི་འཛམ་གླིང་ས་
ཕྱོགས་ཀུན་ཏུ་གྲགས་པའི་བརྩམས་སྒྲུང་ཞིག་རེད། བརྩམས་སྒྲུང་དེའི་ནང་
དོན་ནི། སྔོན་གྱི་དུས་ག་གེ་མོ་ཞིག་ལ་འགྲོ་བ་མི་ལ་བདག་ཅིང་འགྲོ་བ་མིས་དོ་
དམ་བྱས་པའི་གཞིས་ཀ་མཱ་ནོར་ཞེས་པ་ཞིག་ཕྱིས་སུ་དུད་འགྲོ་སྟེ། ཕག་པ་དང༌།
རྟ། ར་ལུག བོང་བུ། བྱ། ཁྱི་སོགས་ཀྱིས་འཕྲོག་སྟེ་བདག་འཛིན་བྱས་རྗེས། གཞིས་
ཀ་དེའི་མིང་ཡང་དུད་འགྲོའི་གཞིས་ཀ་(Animal Farm)ཞེས་པར་བསྒྱུར་ནས་
3

དུད་འགྲོའི་གཞིས་ཀ་
བདག་སྐྱོང་དང་དོ་དམ་བྱས་ཚུལ་སྐོར་བརྗོད་འདུག
བརྩམས་སྒྲུང་འདིའི་དབྱིན་ཡིག་ཁ་བྱང་ལ་AnimalFarmཞེས་པས་དེ་
གུས་པས་རང་རིགས་ཀྱི་ཤེས་ཡོན་ཅན་མང་དག་ཅིག་དང་གོ་བསྡུར་བྱས་རྗེས་
དུད་འགྲོའི་གཞིས་ཀ་ཞེས་བསྒྱུར་ཡོད། དེ་ལྟར་བསྒྱུར་བར་རྒྱུ་མཚན་ངེས་གཏན་
ཞིག་ཡོད་དེ། སྤྱིར་དབྱིན་ཇི་དང་བོད་པའི་རིག་གནས་གཉིས་ཀྱི་སྲོལ་རྒྱུན་སོ་སོ་
ལྟར་ན། དབྱིན་ཇིའི་རིག་གནས་ཀྱི་སྲོལ་ལ་Animalཞེས་པར་འཇུག་པ་གསུམ་
ཡོད་པ་ལས། གཅིག་ནི། སྲོག་ཆགས་ཡོད་དོ་ཅོག་ལ་གོ་དགོས་པ་དང་། གཉིས་ནི
མི་མ་ཡིན་པའི་སྲོག་ཆགས་རིགས་ཏེ། བ་དང་གླང་། ར་ལུག བྱ་རིགས་སོགས་ལ་
གོ་དགོས་པ། གསུམ་པ་ནི། བ་གླང་དང་ར་ལུག་སོགས་ཚུད་ཀྱང་ཉ་རིགས་དང་
བྱ་རིགས་མ་ཚུད་པ་བཅས་ལགས། རང་རེ་ཁ་བ་རི་པའི་སྲོལ་ལྟར་ན། འགྲོ་བ་
ལ་རིགས་དྲུག་ཡོད་དེ། ལྷ་དང་། ལྷ་མ་ཡིན། མི། དུད་འགྲོ ཡི་དྭགས། དམྱལ་བ་
བཅས་ལགས། བྱེ་བྲག་ཏུ་བརྩམས་སྒྲུང་དེ་ཉིད་ཀྱི་གཞུང་དོན་དུ་འགྲེལ་བཤད་
ཁ་གསལ་གྱི་ཐོག་ནས་བྱ་རིགས་ཀྱང་དུད་འགྲོའམ་animalཡི་ཁོངས་སུ་འདུ་
དགོས་པར་གསུངས་འདུག དེ་ལྟར་རིག་གནས་གཉིས་ཀྱི་གཞི་མཐུན་པའི་
གནས་ཤིག་བཟུང་ནས་དུད་འགྲོའི་གཞིས་ཀ་ཞེས་པ་བརྩམས་སྒྲུང་དེའི་བོད་
འགྱུར་ཁ་བྱང་དུ་གཏན་འཁེལ་བྱས་པ་ཡིན།
ད་ལྟ་དུད་འགྲོའི་གཞིས་ཀ་ཞེས་པའི་བརྩམས་སྒྲུང་དེའི་བོད་འགྱུར་ལོ་ཙྭ་
བའི་མིང་ལ་སྐལ་བཟང་ཡེ་ཤེས་ཞེས་སྤོབས་ཉམས་དོད་པོས་འཁོད་ཀྱང་། དོན་
དམ་དུ་གུས་ལ་གཅེས་སེམས་ཆེ་བའི་གྲོགས་པོ་འཆི་མེད་རྡོ་རྗེ་(བོད་ལྗོངས་སློབ་
གྲྭ་ཆེ་མོའི་རིགས་གཞུང་སློབ་གླིང་)དང་། བློ་བརྟན་(བོད་རང་སྐྱོང་ལྗོངས་མི་
4

དམངས་སྲིད་གཞུང་གཞུང་དོན་ཐིང་གི་རྩོམ་སྒྱུར་ཅུད།) སྤེན་པ་(བོད་རང་
སྐྱོང་ལྗོངས་སློབ་གསོ་ཚན་རིག་ཞིབ་འཇུག་ཁང་།) ཟླ་ཆུང་(བོད་རང་སྐྱོང་
ལྗོངས་སྤྱི་ཚོགས་ཚན་རིག་ཁང་མི་རིགས་ཞིབ་འཇུག་ཚན་ཁག་)བཅས་མེད་ན།
བརྩམས་སྒྲུང་ཕུལ་དུ་བྱུང་བ་དེའི་བོད་ཡིག་པར་མ་ད་ལྟ་རྣམ་པ་ཚོའི་སྤྱན་སྔར་
ཡོད་པ་འདི་ལྟ་བུ་ཞིག་ཡོང་ཐབས་མེད། བོད་ཡིག་ཏུ་བསྒྱུར་བའི་བརྒྱུད་རིམ་
ཧྲིལ་པོའི་ནང་། ཁོང་ཚོས་ཐོག་མཐའ་བར་གསུམ་དུ་གཞེན་བསྐུལ་གནང་བ་མ་
ཟད། གུས་པའི་བསྒྱུར་ཡིག་ལ་ཐེངས་མང་གཟིགས་ནས་སྐབས་བབས་དགོངས་
འཆར་ལྷུག་རྩོལ་གནང་བྱུང༌། དེས་ན་སྐབས་འདི་དང་བསྟུན་ནས་གུས་པས་
ཁོང་ཚོར་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་བརྩམས་སྒྲུང་འདིའི་པར་སྐྲུན་
ཐད་མཐུན་སྦྱོར་སྐྲུན་མཁན་བོད་ལྗོངས་མི་དམངས་དཔེ་སྐྲུན་ཁང་གི་འབྲེལ་
ཡོད་བློ་མཐུན་རྣམས་ལ་ཐུགས་རྗེ་ཆེ་ཞུ་རྒྱུ་ཡིན།
བསྒྱུར་པ་པོས།
5

དཀར་ཆག
Table ofContent
002
ChapterI
003ལེའུ་དང་པོ།
030
ChapterII
031
ལེའུ་གཉིས་པ།
058
ChapterIII
059
ལེའུ་གསུམ་པ།
082
ChapterIV
083
ལེའུ་བཞི་པ།
100
ChapterV
101
ལེའུ་ལྔ་པ།
134
ChapterVI
135
ལེའུ་དྲུག་པ།
164
ChapterVII
165
ལེའུ་བདུན་པ།
204
ChapterVIII
205
ལེའུ་བརྒྱད་པ།
252
ChapterIX
253
ལེའུ་དགུ་པ།
292
ChapterX
293
ལེའུ་བཅུ་པ།
1

ལེའུ་དང་པོ་
ལེའུ་དང་པོ།
དགོང་མོ་དེར་མཱ་ནོར་གཞིས་ཀའི་གཞིས་བདག་སྐུ་ཞབས་ཇུང་སིས་བྱ་ཚང་
གི་སྒོ་ཆ་ཚང་བརྒྱབ་ཀྱང་ར་བཟི་དྲགས་པས་མཐོངས་ཁུང་གི་སྒོ་བརྒྱབ་རྒྱུ་
བརྗེད། ཡོམ་ཡོམ་གཡོ་བའི་ལྒང་བཞུའི་འོད་དང་མཉམ་དུ་ཁོས་འཁྱོར་སིག་སིག་
ངང་སྒོ་ར་བརྒྱུད་དེ་རྒྱབ་སྒོའི་མཚམས་དེར་འཇུར་ཏ་གཡུགས་རྗེས། ཁྲུས་ཁང་
ནང་གི་ཆང་ཟོམ་ལས་སྦི་རག་གྷེ་ལ་སི་གང་བླངས་ནས་སྡུར་སྒྲ་སྒྲོག་བཞིན་ཡོད་
པའི་ལྕམ་ཇུང་སི་ཡོད་སར་ཉལ་བར་ཕྱིན།
ཉལ་ཁང་ནང་གི་འོད་མདངས་མེད་པ་ཆགས་མ་ཐག་གཞིས་ཀའི་ཕྱོགས་
ཡོངས་ནས་འགུལ་སྐྱོད་དང་གཤོག་འདབ་བྱེད་པའི་སྒྲ་གྲགས། དར་མའི་ལོ་ཚད་
ལས་འདས་པའི་ཕག་རྒན་མཱ་ཇོར་ལ་སྔ་ཉིན་དགོང་མོ་དེར་རྨི་ལམ་ཡ་མཚན་ཚ་
པོ་ཞིག་རྨིས་པ་དེ་དུད་འགྲོ་གཞན་དག་ལ་ཤོད་འདོད་ཡོད་ཚུལ་དུད་འགྲོ་དེ་
དག་གིས་ཉིན་གུང་ནས་གོ་བས་སྐུ་ཞབས་ཇུང་སི་མིག་གིས་མཐོང་སར་མེད་པ་
ཤེས་རྗེས། ཁོང་ཚོས་ལྷས་རྭ་ཆེན་པོའི་ནང་འཛོམས་རྒྱུར་མོས་མཐུན་བྱས། ཕག་
རྒན་མཱ་ཇོར་(ཕག་རྒོད་དེར་ཝི་ལིང་ཏུན་གི་ཕོ་རྒོད་ཅེས་པའི་མིང་ཐོགས་ནས་
འགྲེམ་སྟོན་བྱས་ཀྱང་ཚང་མས་དེ་ལ་ཕག་རྒན་མཱ་ཇོར་ཞེས་འབོད་)ནི་གཞིས་ཀ་
དེའི་ནང་ཀུན་གྱིས་བརྩི་འཇོག་བྱེད་ས་ཞིག་ཡིན་པས་ཚང་མས་ཆུ་ཚོད་གཅིག་
ཙམ་གྱི་གཉིད་བློས་གཏོང་གིས་ཁོང་གི་སྐད་ཆ་ཉན་ཕྱིར་གྲ་སྒྲིག་ཨང་བསར་
བྱས།
3

ལེའུ་དང་པོ་
ལྷས་རྭ་ཆེན་པོའི་ཟུར་ཞིག་གི་ལྕམ་སྟེང་ལ་བཏགས་པའི་ལྒང་བཞུའི་འོག་
གར་སྟེགས་ལྟ་བུའི་ས་ཅུང་མཐོ་ཙམ་ཞིག་ཡོད་པ་དེའི་སྟེང་དུ་ཕག་རྒན་མཱ་ཇོར་
གྱིས་རྩྭ་གདན་ཐོག་ལྷོད་ཤིག་ཤིག་ངང་བསྡད་ཅིང་། ཁོ་ནི་ལོ་བཅུ་གཉིས་
ལྷག་ཙམ་ཡིན་པ་མ་ཟད།. བར་སྐབས་ཤིག་རིང་ཅུང་ཟད་རྒྱགས་སུ་ཕྱིན་ཡོད་
ཀྱང་སྔར་བཞིན་བརྗིད་ཉམས་དོད་པོ་ཡོད་ལ། ཁོའི་མཆེ་བ་ཁྱོན་ནས་འབྲེག་
མྱོང་མེད་ཀྱང་མཁྱེན་རྒྱ་དང་བྱམས་སེམས་ཆེ་མདོག་ཅན་གྱི་ཕག་པ་ཞིག་
ཡིན། དུད་འགྲོ་གཞན་དག་རྣམས་འབྱོར་ཅིང་རང་རང་གི་རྒྱུན་སྲོལ་ལྟར་བདེ་
འཁོད་མ་བྱས་གོང་དུ་སྦུ་ལུའུ་སྦེལ་དང་། རྩྭ་སིལ། ཕིང་ཆའར་ཞེས་གྲགས་པའི་
ཁྱི་གསུམ་དེ་ཐོག་མར་སླེབས། དེ་རྗེས་ཕག་པ་དེ་དག་འབྱོར་ཅིང་ཁོ་ཚོས་དེ་མ་
ཉིད་དུ་གར་སྟེགས་དེའི་མདུན་གྱི་སོག་མའི་སྒང་ལ་བསྡད། བྱ་མོས་སྒེའུ་ཁུང་
སྟེང་དུ་བསྡད་ཅིང་། ཕུག་རོན་གྱིས་གདུང་མའི་གསེང་དུ་འཕུར་ཡོང་། ལུག་
དང་བ་མོས་ཕག་པའི་རྒྱབ་ཏུ་ཉལ་ནས་སྐྱུག་ལྡད་རྒྱག་འགོ་འཚུགས། ཐེར་ཁ་
འདྲེན་མཁན་རྟ་སྦོག་སེར་དང་ཁྭ་ལེ་ཝར་གཉིས་ཀྱིས་གོམ་སྟབས་འགོར་པོའི་
ངང་མཉམ་དུ་ཡོང་ཞིང་། ཁོ་ཚོའི་སུག་ལག་ཆེན་པོ་སྤུ་ཟོབ་ཟོབ་དེ་དག་འདེགས་
འཇོག་བྱེད་སྐབས་ཀྱི་གཟབ་ནན་ལ་བལྟས་ན་རྩྭ་གསེང་གི་འབུ་སྲིན་གསད་
དོགས་ཡོད་པ་འདྲ། · རྒོད་མ་ཁྭ་ལེ་ཝར་ནི་ན་སོ་དར་མར་སླེབས་ལ་ཉེ་བའི་
རྒོད་མ་རྒྱགས་པ་ཞིག་ཡིན་ཞིང་རྟེའུ་བཞི་པ་སྐྱེས་པ་ནས་བཟུང་མོའི་གཟུགས་
བྱད་རྦད་དེ་ཤོར། སྦོག་སེར་ནི་རྟ་དཀྱུས་མ་གཉིས་ཀྱི་གཟུགས་སྟོབས་ཙམ་
དང་གཟུགས་ཚད་ལ་རྨིད་གཉིས་ཙམ་ཡོད་པའི་རྟ་ཕོ་ཞིག་ཡིན་ཞིང་། རྟ་
ཕོ་དེའི་སྣ་གཞུང་དུ་གྭ་ཞུར་དཀར་པོ་ཞིག་ཡོད་པ་དེས་ཁོ་ལྐུགས་རྟགས་ཚ་
མདོག་ཁ་པོ་ཞིག་ཏུ་མངོན་ལ་དོན་དངོས་ཐོག་ཀྱང་ཁོ་ནི་སྤྱང་པོ་དེ་ཙམ་མ་
5

ལེའུ་དང་པོ་
ཡིན། འོན་ཀྱང་ཁོ་ལ་བརྟན་ཞིང་ལྷིང་བའི་གཤིས་ཀ་དང་གཞན་ལ་མེད་པའི་
ལས་ཤུགས་ཡོད་པས་ཀུན་གྱི་བརྩི་འཇོག་ཐོབ། རྟའི་མཇུག་ཏུ་མུ་རིལ་ཞེས་པའི་
ར་དཀར་པོ་དེ་དང་པཎ་ཅ་མིན་ཞེས་པའི་བོང་བུ་དེ་སླེབས། པཎ་ཅ་མིན་ནི་
གཞིས་ཀའི་ནང་གི་དུད་འགྲོ་རྒན་ཤོས་དེ་ཡིན་ལ་གཤིས་ཀ་ཡང་ངན་ཤོས་ཡིན་
པས་སྐད་ཆ་ཤོད་པ་ཤིན་ཏུ་ཉུང༌། གལ་སྲིད་ཁོས་སྐད་ཆ་བཤད་པ་ཡིན་ན་སྤྱིར་
བཏང་དུ་འཇིག་རྟེན་འཚོ་བར་ངེས་འབྱུང་སྐྱེས་པ་ཤ་སྟག་ཤོད་པ་སྟེ། དཔེར་
ན། ཁོས་དཀོན་མཆོག་གིས་ཁོ་ལ་མཇུག་མ་གནང་བ་ནི་སྦྲང་ནག་དཀྲོག་ཆེད་
དུ་ཡིན་ནའང་དུས་ཡུན་རིང་པོ་མ་འགོར་བར་ཁོ་ལ་མཇུག་མ་མེད་པ་ཆགས་
པ་དང་ཡང་ན་སྦྲང་ནག་མེད་པ་ཆགས་སྲིད་ཀྱི་རེད་ཅེས་པ་ལྟ་བུ་ཡིན་ལ། ཁོ་
ནི་གཞིས་ཀའི་དུད་འགྲོའི་ཁྲོད་གད་མོ་ཁྱོན་ནས་དགོད་མྱོང་མེད་པ་གཅིག་པུ་
དེ་ཡིན། གལ་སྲིད་ཁོ་ལ་རྒྱུ་མཚན་དྲིས་པ་ན་ཁོས་གད་མོ་ཤོར་དགོས་པའི་དོན་
གང་ཡང་མི་འདུག་ཅེས་ལན་སློག་སྲིད། གང་ལྟར་ཡང་ཁོས་མངོན་གསལ་དོད་
པོས་དང་ལེན་བྱེད་མྱོང་མེད་ཀྱང་། སྦོག་སེར་ལ་བློ་དཀར་སེམས་དཀར་བྱེད་ཀྱི་
ཡོད་པས་དུས་རྒྱུན་དུ་ཁོ་གཉིས་རེས་གཟའ་ཉི་མའི་སྐབས་ཤིང་འབྲས་ལྡུམ་རྭའི་
ཕར་ཕྱོགས་སུ་ཡོད་པའི་ན་ཁ་ཆུང་ཆུང་དེའི་ནང་དཔུང་པ་མཉམ་གཤིབ་ཀྱིས་
སྐད་ཆ་ཚིག་གཅིག་ཀྱང་མ་བཤད་པར་རྩྭ་བཟའ་བཞིན་དུས་བདའ་བར་བྱེད།
རྟ་དེ་གཉིས་མར་ཉལ་ཚར་ཙམ་ལ་ཨ་མ་གྲོངས་པའི་ཡཱ་ཙེ་ཆུང་ཆུང་ཁྱུ་
གཅིག་ལྷས་རྭ་ཆེན་པོ་དེའི་ནང་སླེབས་ཤིང་། སྐད་ཤུགས་ཆུང་ངུས་གནས་
གཅིག་ནས་གཞན་ཞིག་ལ་སྤོས་ཏེ་རང་ཉིད་རྡོག་བརྫིས་ཐེབས་ས་མེད་པའི་
7

ལེའུ་དང་པོ་
གནས་ཤིག་བཙལ། ཁྭ་ལེ་ཝར་གྱིས་རང་གི་ལག་པ་ཆེན་པོ་དེས་ཁོ་ཚོའི་
མཐའ་སྐོར་དུ་གྱང་གི་ཚུལ་ཞིག་བཟོས་པས་ཡཱ་ཙེ་ཆུང་ཆུང་དེ་དག་དེའི
ནང་དུ་ཉལ་ནས་གཉིད་ཀྱང་ཤོར། མཐའ་མ་དེར་སྐུ་ཞབས་ཇུང་སིའི་ཐེར་
ཁ་འཐེན་མཁན་གླེན་རྟགས་ཚ་བའི་རྒོད་མ་དཀར་པོ་མུའུ་ལི་ཞེས་པ་དེས་
གོམས་སྟབས་ལྡེམ་ཁྱུག་ཁྱུག་ཅིག་སྤོས་ཤིང༌། ཁ་ནང་བྱི་རིལ་འཇིབ་ཀྱིན་
འཇིབ་ཀྱིན་ཡོང་ནས་མདུན་གྱི་ས་ཆ་ཞིག་ཟིན། མོའི་ཟེ་ཐོག་ཏུ་བཏགས་
པའི་རས་སྐུད་དམར་མོ་དེར་དོ་སྣང་ཡོང་ཆེད་ཟེ་དཀར་པོ་དེར་རྩེད་མོ་རྩེ་
འགོ་བརྩམས། དུད་འགྲོ་ཚང་མའི་མཇུག་དེར་ཞི་མི་དེ་འོང་ཞིང་དུས་རྒྱུན་
ལྟར་ཕྱོགས་བཞི་མཚམས་བརྒྱད་ལ་བལྟས་ནས་ས་ཆ་དྲོ་ཤོས་ཤིག་བརྩལ་
རྗེས། སྦོག་སེར་དང་ཁྭ་ལེ་ཝར་གྱི་དབྲག་ཏུ་ཨུ་ཚུགས་ཀྱིས་འཛུལ། ཕག་
རྒན་མཱ་ཇོར་གྱིས་སྐད་ཆ་ཤོད་སྐབས་ཞི་མི་དེས་བློ་བདེ་བག་ཕེབས་ངང་སོར་
སྒྲ་དང་སྦྲགས་གཉིད་དུ་ཡུར་བ་ལས་ཁོའི་སྐད་ཆ་ཚིག་གཅིག་ཀྱང་མ་ཉན།
རྒྱབ་སྒོའི་རྒྱབ་ཀྱི་ལྕང་མའི་ཡལ་གའི་ཐོག་ཉལ་མཁན་གྱི་ཕོ་རོག་མའོ་སེ་
སི་ཞེས་པ་ཁྱིམ་བྱར་གྱུར་ཟིན་པ་དེ་ཕུད། དུད་འགྲོ་གཞན་དག་ཚང་མ་འཛོམས་
ཟིན། ཕག་རྒན་མཱ་ཇོར་གྱིས་ཁོ་ཚོ་ཚང་མ་བདེ་ལ་འཁོད་ཅིང་སྐོམ་པ་ཆུ་འདོད་
ལྟ་བུའི་རེ་སྒུག་བྱེད་བཞིན་པ་མཐོང་བས་མིད་པ་བསངས་ཙམ་བྱས་ཏེ་ན་རེ།
“བློ་མཐུན་ཚོ། མདང་དགོང་ང་ལ་རྨི་ལམ་ཡ་མཚན་ཞིག་རྨིས་པའི་སྐོར་ཁྱེད་
ཚོས་གོ་ཐོས་བྱུང་ཟིན་ཡང་ངས་དེའི་སྐོར་ཏོག་ཙམ་ནས་བཤད་ཆོག སྔོན་
ལ་དོན་དག་གཞན་ཞིག་ཤོད་རྒྱུ་ཡོད། བློ་མཐུན་ཚོ་དང་མཉམ་དུ་ང་ཟླ་ཤས་
ལས་གཤིབ་ཁོམ་ཡོང་བ་མི་འདུག དེར་བརྟེན་ང་མ་ཤི་གོང་ལ་ངའི་ཤེས་
9

ལེའུ་དང་པོ་
ཚད་ཐམས་ཅད་ཁྱེད་ཚོར་བརྒྱུད་སྤེལ་བྱ་རྒྱུ་དེ་ངའི་འོས་འགན་རེད་བསམ་གྱིས
ང་ཚེ་རིང་པོ་བྱུང་བ་མ་ཟད་གཅིག་པུར་ཚང་གི་ནང་ཉལ་ནས་བསམ་བློ་གཏོང་
བའི་དུས་ཚོད་ཀྱང་མང་པོ་བྱུང་། བྱས་ཙང་ད་ལྟ་ངས་ས་སྟེང་འདིར་ཡོད་བཞིན་
པའི་ཚེ་སྲོག་གི་ཆོས་ཉིད་དང་འཚོ་གནས་བྱེད་བཞིན་པའི་དུད་འགྲོའི་འཚོ་བ་
གང་འདྲ་ཡིན་མིན་ཤེས་པས་དེའི་སྐོར་བཤད་རྒྱུ་ཡིན་”ཞེས་ཟེར་རྗེས། ཡང་ཁོས།
“བློ་མཐུན་ཚོ། ད་འོ་ན་ང་ཚོའི་ཚེ་འདི་གང་འདྲ་ཞིག་རེད་དམ། ང་ཚོའི་
ཚེ་འདི་ནི་ཉམ་ང་བ་དང་ལས་ཀ་མང་བ་ཙམ་དུ་མ་ཟད། ཚེ་ཡུན་ཐུང་བ་
བཅས་ཡིན་པ་དེ་ང་ཚོས་ཁས་ལེན་བྱེད་དགོས་ཀྱི་འདུག ང་ཚོ་སྐྱེས་པ་ནས་
བཟུང་མིའི་རིགས་ཀྱིས་ང་ཚོའི་ཚེ་སྲོག་རྒྱུན་བསྲིང་བྱེད་ཐུབ་ཙམ་གྱི་ཟས་
ཁོ་ན་ལས་སྟེར་གྱི་མེད་པ་དང་། ང་ཚོའི་ཁྲོད་ཀྱི་ལས་ནུས་ལྡན་པ་དེ་དག་
ཕྱི་ནང་དབུགས་ཆ་ཚང་མ་རྫོགས་བར་བཙན་ཤེད་ཀྱིས་ལས་ཀ་སྐུལ་བ་མ་
ཟད། ང་ཚོའི་ནུས་ཤུགས་ཉམས་མ་ཐག་ཏུ་སྡུག་རྩུབ་ཆེན་པོས་སྲོག་གཅོད་པ་
སོགས་བྱེད་པ། དེས་ན་ལོ་གཅིག་ལོན་རྗེས་བདེ་སྐྱིད་དང་ཡང་ན་སྤྲོ་སྣང་གི་
དོན་སྙིང་ཤེས་མཁན་དབྱིན་ཇིའི་དུད་འགྲོ་གཅིག་ཀྱང་མེད་པས་དབྱིན་ཇིར་
རང་དབང་ཡོད་པའི་དུད་འགྲོ་གཅིག་ཀྱང་མི་འདུག ་དེར་བརྟེན་དུད་འགྲོའི་
ཚེ་སྲོག་ཉམ་ང་ཞིང་བྲན་གཡོག་གི་གནས་སུ་གྱར་བ་ནི་བདེན་པ་ཞིག་རེད།
“འོ་ན་དེ་རང་བྱུང་ཆོས་ཉིད་ཀྱི་སྤྱིར་བཏང་གི་གྲུབ་ཆ་ཞིག་ཡིན་ནམ། ཡང་
ན་ང་ཚོའི་ས་ཆ་སྐྱོ་དྲགས་ཏེ་དེར་འཚོ་གནས་བྱེད་བཞིན་པའི་ཚེ་སྲོག་ལ་
འཚོ་བ་འོས་སུ་འཚམས་པ་ཞིག་བསྐྲུན་ཐབས་མེད་པ་རེད་དམ་ཟེར་ན། དེ་
འདྲ་རྩ་བ་ནས་མ་རེད། བློ་མཐུན་ཚོ། དབྱིན་ཇིའི་ས་ཆ་གཤིན་པོ་ཡོད་པ་མ་
11

ལེའུ་དང་པོ་
ཟད། གནམ་གཤིས་ཡག་པོ་ཡོད་པས་དེས་ད་ལྟ་འཚོ་གནས་བྱེད་བཞིན་པའི་
དུད་འགྲོ་ལས་ལྡབ་བསྒྱུར་གྱིས་མང་བའི་དུད་འགྲོར་ལྡང་ངེས་ཀྱི་བཟའ་
ཆས་མཁོ་འདོན་བྱེད་ཐུབ་ཀྱི་ཡོད། ང་ཚོའི་གཞིས་ཀ་འདི་གཅིག་པུས་རྟ་
བཅུ་གྲངས་ཤིག་དང་། བ་མོ་ཉི་ཤུ། ལུག་བརྒྱ་ཕྲག་བཅས་གསོ་ཐུབ་པ་མ་
ཟད། ང་ཚོ་ཚང་མ་ལུས་སེམས་བདེ་ཞིང་སྤོབས་ཉམས་དང་ལྡན་པའི་འཚོ་
བ་སྨྲ་བསམ་བརྗོད་ལས་འདས་པ་ཞིག་སྐྱེལ་ཐུབ། དེ་ལྟར་ན། ང་ཚོ་ད་དུང་
ཡ་ང་བའི་འཚོ་གནས་འདི་ལྟ་བུ་ཞིག་གི་འོག་གནས་དགོས་དོན་གང་ཡིན་
ནམ། དེ་ནི་ང་ཚོའི་ངལ་རྩོལ་ལས་བྱུང་བའི་ཐོན་རྫས་ཡོད་དོ་ཅོག་མིའི་རིགས་
ཀྱིས་བརྐུས་བཅོམ་བྱས་པས་རེད། བྱས་ཙང་བློ་མཐུན་ཚོ། ང་ཚོའི་གནད་
མིའི་དོན་ཚང་མ་མི་ཞེས་པའི་འགྲོ་བ་གཅིག་པུ་དེས་བཟོས་པ་ཡིན་ཞིང༌།
རིགས་ནི་ང་ཚོར་ཡོད་པའི་དོན་དམ་གྱི་དགྲ་བོ་གཅིག་པུ་དེ་རེད། ང་ཚོའི་
མིག་ལམ་ལས་མིའི་རིགས་ཕྱིར་བསྐྲད་ཐུབ་ན། བཀྲེས་ལྟོགས་དང་ཚད་འལས་
བརྒལ་བའི་ལས་ཀ་བཅས་ཀྱི་འབྱུང་ཁུངས་དུས་ནམ་ཡང་མེད་པ་བཟོ་ཐུབ།
“མིའི་རིགས་ནི་ལས་མེད་ལོངས་སྤྱོད་བྱེད་མཁན་གཅིག་པུ་དེ་རེད། ཁོ་
ཚོས་འོ་མ་འབྱིན་གྱི་མེད་ལ་སྒོ་ང་བསྙལ་ཐུབ་ཀྱི་མེད་ཁར། ལུས་སྟོབས་ཞན་
དྲགས་ཏེ་ཐོང་གཤོལ་ཡང་འཐེན་མི་ཐུབ་པ་དང་། ཁོ་ཚོར་རི་བོང་ཟིན་ཐུབ་
པའི་མྱུར་ཚད་མེད་ཀྱང་ཁོ་ཚོ་ནི་དུད་འགྲོ་ཡོངས་ཀྱི་བདག་པོ་རེད། ཁོ་ཚོས་
དུད་འགྲོ་དེ་དག་ལ་ལས་ཀ་བསྐུལ་ཡང་དུད་འགྲོ་དེ་དག་ལྟོགས་ཤི་ལས་སྔོན་
འགོག་བྱེད་ཆེད་ཐོན་རྫས་ཆེས་ཉུང་ཤས་ཤིག་ཚུར་སྤྲོད་པ་མ་གཏོགས་གཞན་
དག་ཚང་མ་ཁོ་ཚོས་ཉར་གྱི་ཡོད།.. ང་ཚོའི་ངལ་རྩོལ་གྱིས་ས་རྒོད་བཏུལ་ཞིང་
ང་ཚོའི་སྦང་ལྕིས་ས་གཞི་གཤིན་པོ་བཟོ་ཡི་ཡོད་ཀྱང་། ལུས་ཀྱི་པགས་པ་ཙམ་
13

ལེའུ་དང་པོ་
ལས་ང་ཚོར་དབང་བ་གཅིག་ཀྱང་མེད། ངའི་མིག་གི་མདུན་དུ་ཡོད་པའི་བ་མོ་
ཚོ། ན་ནིང་ཁྱེད་ཚོས་འོ་མ་སྤྱི་རྒྱ་ག་ཚོད་མཁོ་འདོན་བྱས་པ་ཡིན་ནམ། འོན་
ཀྱང་འོ་མ་དེ་དག་ག་རེའི་དོན་དུ་བེད་སྤྱོད་བྱས་པ་རེད་དམ། དེ་དག་བེའུ་
སྟོབས་ཆེན་དེ་འདྲས་གསོ་ཚགས་བྱེད་ཕྱིར་བེད་སྤྱོད་བྱས་པ་རེད་དམ། འོ་མ་
དེ་དག་ལས་ཐིགས་པ་གཅིག་ཀྱང་མ་ལུས་པ་དགྲ་བོའི་མིད་པའི་ནང་ཕྱིན་
པ་རེད། བྱ་མོ་ཁྱོད་ཚོས་ན་ནིང་སྒོ་ང་ག་ཚོད་བཏང་བ་ཡིན་ནམ། འོ་ན་སྒོ་
ང་དེ་དག་ལས་བྱ་ཕྲུག་བསྙལ་བ་ག་ཚོད་འདུག་གམ། ལྷག་མ་ཚང་མ་ཇུང་
སི་དང་ཁོའི་མི་ལ་དངུལ་ཡོང་ཆེད་ཁྲོམ་རྭར་དྲངས་པ་རེད། རྒོད་མ་ཁྭ་ལེ་
ཝར་རང་གིས་སྐྱེས་པའི་རྟེའུ་བཞི་པོ་དེ་ག་པར་ཡོད་དམ། ཁོ་ཚོ་ཁྱེད་རང་
རྒན་ཁོག་ཆགས་དུས་ཀྱི་སྐྱོ་རོགས་དང་། ཁྱེད་རང་ལ་བདེ་སྐྱིད་སྦྱིན་མཁན་
མ་ཡིན་ནམ། ཁོ་ཚོ་ཚང་མ་ལོ་གཅིག་ལ་སླེབས་སྐབས་བཙོངས་པས་ཁྱེད་
ཀྱི་ཚེ་འདིའི་ནང་ཁོ་ཚོ་གཅིག་ཀྱང་མཐོང་གི་མ་རེད། ཁྱེད་ཀྱིས་ཕྲུ་གུ་བཞི་
སྐྱེས་ཤིང་ཞིང་ཁའི་ནང་ལས་ཀ་སྐྱག་པ་ཤོར་ཤོར་བྱས་པའི་དྲིན་དུ་རང་ལ་
ཟས་སྐལ་ཕྲན་བུ་ཞིག་དང་རྟ་རྭ་གཅིག་ལས་ལྷག་པ་ག་རེ་ཐོབ་བྱུང་ངམ།
“མཐའ་ན་ང་ཚོར་ཡ་ང་བའི་ཚེ་འདིའི་རང་བྱུང་ཚེ་ཚད་བར་སླེབས་པའི་
ཐོབ་ཐང་ཡང་ཡོད་པ་མ་རེད། ངའི་ངོས་ནས་བཤད་ན་ང་ནི་རླུང་རྟ་ཅན་
ཞིག་ཡིན་པས་འཁང་ར་བྱེད་དགོས་དོན་མེད། ད་ལྟ་ང་ལོ་བཅུ་གཉིས་ཡིན་
ལ་ཕྲུ་གུ་བཞི་བརྒྱ་ལྷག་ཙམ་ཡོད། དེ་ནི་ཕག་པ་ཞིག་གི་རང་བཞིན་གྱི་ཚེ་ཚད་
ཅིག་རེད། འོན་ཀྱང་སྡུག་རྩུབ་ཆེ་བའི་རལ་གྲི་ལས་ཐར་ཐུབ་མཁན་དུད་འགྲོ་
གཅིག་ཀྱང་ཡོད་པ་མ་རེད། ངའི་མདུན་དུ་སྡོད་བཞིན་ཡོད་པའི་ཕག་ཕྲུག་
ཁྱོད་ཚོའི་ངོས་ནས་བཤད་ན། ལོ་གཅིག་གི་ནང་ཁྱོད་རང་ཚོ་གཅིག་ཀྱང་མ་
1.5

ལེའུ་དང་པོ་
ལུས་པར་ངུ་སྐད་སྒྲོག་བཞིན་བཤན་གྲིའི་འོག་ཚེ་སྲོག་ཤོར་རྒྱུ་རེད། སྐྲག་
སྣང་དེའི་འོག་བ་དང་། ཕག་པ། བྱ་དེ། ལུག་སོགས་གཅིག་ཀྱང་མ་ལུས་
པར་འགྲོ་དགོས་པ་མ་ཟད། ཐ་ན་ཁྱི་དང་རྟ་དེ་དག་ལ་ཡང་ལས་དབང་
ཡག་པ་གང་ཡང་མེད། སྦོག་སེར་རང་ལ་ཆ་བཞག་ན། རང་གི་གཟུགས་
པོའི་སྟེང་གི་ཤ་གྲིམ་བརྗིད་ཉམས་ཆེན་པོ་དེ་དག་གི་སྟོབས་ཤུགས་ཉམས་
པའི་ཉི་མ་དེར་ཇོང་སིས་ཁྱོད་རྟའི་བཤས་པར་འཚོང་གི་རེད། བཤས་པ་དེ་
དག་གིས་ཁྱོད་ཀྱི་མིད་པ་བཅད་ཅིང་ཤ་དེ་དག་བཙོས་ནས་ཤ་ཁྱི་ལ་སྟེར་
གྱི་རེད། ཁྱི་ཁྱོད་ཚོའི་ངོས་ནས་བཤད་ན། ལོ་རྒས་ཏེ་སོ་བུད་དུས་ཇུང་སིས་
ཁྱོད་ཚོའི་སྐེ་ལ་ས་ཕག་བཏགས་ནས་ཉེ་འདབས་ཀྱི་ཆུའི་ནང་གཡུག་གི་རེད།
“བྱས་ཙང་བློ་མཐུན་ཚོ། ང་ཚོའི་ཚེ་འདིའི་སྡུག་བསྔལ་ཚང་མ་མིའི་རིགས་
ཀྱི་བཙན་པོ་དབང་ཤེད་ལས་བྱུང་བ་ཞིག་ཡིན་པ་ནི་ཆུ་དྭངས་ཉ་གསལ་ཞིག་
རེད། མིའི་རིགས་ཕྱིར་འབུད་བྱས་ན་གཞི་ནས་ང་ཚོའི་ངལ་རྩོལ་གྱི་འབྲས་
བུ་རྣམས་ང་ཚོ་རང་ལ་བདག་ཐུབ་ཅིང་། ཧ་ལམ་དགོང་མོ་གཅིག་གི་ནང་ང་
ཚོ་ཕྱུག་པོ་དང་རང་དབང་ཅན་ཆགས་ཐུབ། ད་འོ་ན་ང་ཚོས་དོན་དག་དེ་ཇི་
ལྟར་མངོན་གྱུར་བྱ་དགོས་སམ་ཞེ་ན། ང་ཚོས་ཉིན་མཚན་ལྟོས་མེད་དུ་ཁ་ཞེ་
གཉིས་མེད་ཀྱིས་ལས་ཀ་བྱས་ནས་མིའི་རིགས་མེད་པ་བཟོ་དགོས། བློ་མཐུན་
ཚོ། ངས་ཤོད་འདོད་པའི་སྐད་ཆའི་དོན་གྱི་རྡོག་ཁ་བསྒྲིལ་ན་གྱེན་ལོག་ཅེས་པ་
དེ་ཡིན། གྱེན་ལོག་ག་དུས་བྱེད་ཐུབ་མིན་ངས་ཤེས་ཀྱི་མེད། གཅིག་བྱས་ན་
གཟའ་འཁོར་གཅིག་གི་ནང་བྱེད་ཐུབ་སྲིད། གཅིག་བྱས་ན་ལོ་བརྒྱ་ཕྲག་ཅིག་
གི་ནང་བྱེད་ཐུབ་སྲིད་ཀྱི་རེད། གང་ལྟར་ཡང་ངས་རང་གི་རྐང་པའི་འོག་གི་
སོག་མ་དེ་དག་མཐོང་བ་ནང་བཞིན་སྔ་ཕྱི་མ་གཏོགས་བདེན་པའི་ཁྲིམས་གཅོད་
17

ལེའུ་དང་པོ་
ཡོང་བ་གསལ་པོ་ཤེས་ཀྱི་འདུག བློ་མཐུན་ཚོ། ཁྱེད་ཚོས་རང་གི་ཚེ་ལྷག་ཐུང་
ཐུང་དེའི་རིང་གནད་དོན་དེར་དམིགས་དགོས་པ་མ་ཟད། ངའི་སྐད་ཆ་དེ་
དག་ཁྱེད་ཚོས་ཕྱིས་སུ་བུ་ཚ་རྣམས་ལ་ཤོད་རོགས། དེ་ལྟར་བྱས་ན་རྒྱལ་ཁ་མ་
ཐོབ་བར་རྗེས་རབས་པ་ཚོས་འཐབ་རྩོད་དེ་རྒྱུན་འཁྱོངས་བྱེད་ཐུབ་ཀྱི་རེད།
“བློ་མཐུན་ཚོ། ཁྱེད་ཚོའི་སེམས་ནང་འཇོག་དགོས་པ་ནི་ནམ་ཡང་ཞུམ་མེད་
ཀྱི་དམ་བཅའ་དེ་ཡིན་ཞིང་། མགོ་སྐོར་འོག་ཁྱོན་ནས་མ་ཚུད་པ་བྱ་དགོས། ཁོ་
ཚོས་མིའི་རིགས་དང་དུད་འགྲོའི་ཁེ་ཕན་གཅིག་ཡིན་པ་དང་། གཅིག་གི་དར་
རྒྱས་དེ་གཞན་དེའི་དར་རྒྱས་རེད་ཅེས་ཤོད་སྐབས་ཁྱོན་ནས་ཉན་རྒྱུ་ཡོད་
པ་མ་རེད། དེ་ཚོ་ཚང་མ་རྫུན་གཏམ་རེད། མིའི་རིགས་ཀྱིས་ཁོ་རང་ཚོ་ཕུད་
གཞན་སུ་གང་གི་ཁེ་ཕན་ལ་བསམ་བློ་གཏོང་གི་མ་རེད། དེས་ན་འཐབ་རྩོད་
དེའི་ནང་ང་ཚོ་དུད་འགྲོ་ཚང་མ་མཐུན་སྒྲིལ་དམ་ཟབ་བྱེད་དགོས་པ་མ་ཟད།
བློ་མཐུན་གྱི་འབྲེལ་བ་བཟང་པོ་ཞིག་བཙུགས་ཏེ་མི་ཡོད་དོ་ཅོག་དགྲ་བོར་
འཛིན་པ་དང་དུད་འགྲོ་ཡོད་དོ་ཅོག་བློ་མཐུན་ལ་བརྩི་དགོས་”ཞེས་བཤད།
དེའི་ཚེ་ན་དུད་འགྲོ་ཡོད་དོ་ཅོག་ཅ་ཅོའི་འུར་སྒྲའི་ནང་ཞུགས། ཕག་
རྒན་མཱ་ཇོར་གྱིས་སྐད་ཆ་ཤོད་སྐབས་ཙི་ཙི་བཞི་ཚང་མལ་ལས་ལྐོག་
ཏུ་ཐོན་ནས་ཙོག་ཙོག་ཏུ་བསྡད་དེ་སྐད་ཆ་ཉན་བཞིན་པ་གློ་བུར་དུ་
ཁྱིས་མཐོང་བས་ཙི་ཙི་དེ་དག་གིས་སྐད་ཅིག་ཉིད་ལ་ཚང་གི་ནང་
འཛུལ་བས་སྲོག་ལས་ཐར་ཐུབ་ཙམ་བྱུང༌། སྐབས་དེར་ཕག་རྒན་མཱ་
ཇོར་གྱིས་ཚང་མ་ཁུ་སིམ་པོར་སྡོད་དགོས་པའི་ལག་བརྡ་ཞིག་བྱས་ནས།
19

ལེའུ་དང་པོ་
“བློ་མཐུན་ཚོ མིག་སྔར་ང་ཚོས་དོན་དག་གཅིག་ཐག་གཅོད་བྱ་
དགོས་ཀྱི་འདུག་པ་ནི་དཔེར་ན། རི་སྐྱེས་སྲོག་ཆགས་ཙི་ཙི་དང་རི་
བོང་སོགས་ང་ཚོའི་གྲོགས་པོ་ཡིན་ནམ་ཡང་ན་དགྲ་བོ་ཡིན། དེའི་སྐོར་
འདེམས་ཤོག་དབྱུག་རྒྱུ་ཡིན་སྟབས། ངས་ཚོགས་འདུ་འདིར་ཙི་ཙི་
བློ་མཐུན་ཡིན་ནམ་ཞེས་པའི་གྲོས་གཞི་འདོན་རྒྱུ་ཡིན་”ཞེས་བཤད།
དེའི་ཚེ་འདེམས་ཤོག་དུས་གཅིག་ལ་འཕངས་པས་མང་ཆེ་བས་ཙི་
ཙི་བློ་མཐུན་ཡི ན་པར་མོས་མཐུན་བྱས་ཀྱང་ད་དུང་རྒྱབ་འགལ་
བྱེད་མཁན་བཞི་བྱུང་། དེ་དག་ནི་ཁྱི་གསུམ་དང་ཞི་མི་རེད། ཏོག་
ཙམ་ཞིག་ནས་ཁོ་ཚོས་ཕྱོགས་གཉིས་ཀར་འདེམས་ཤོག་དབྱུགས་
ཡོད་པ་ཤེས། དེའི་སྐབས་ཕག་རྒན་མཱ་ཇོར་གྱིས་མུ་མཐུད་ནས།
“ད་དུང་སྐད་ཆ་ཚིག་ཁ་ཤས་ཤོད་ཡས་ཡོད། བསྐྱར་བཤད་བྱས་པ་ཙམ་
མིན།· ཁྱེད་ཚོས་མིའི་རིགས་དང་ཁོ་ཚོའི་བྱེད་སྟངས་ལ་མདུང་རྩེ་ཁ་སྤྲོད་བྱ་རྒྱུ་
དེ་ཁྱེད་ཚོའི་འོས་འགན་ཡིན་པ་དུས་ནམ་ཡང་མ་བརྗེད་པ་གྱིས་ཤིག རྐང་པ་
གཉིས་ལ་བརྟེན་ནས་འགྲོ་མཁན་ཚང་མ་དགྲ་བོ་དང་། སུག་ལག་བཞི་དང་
ཡང་ན་གཤོག་པ་གཉིས་ལ་བརྟེན་ནས་འགྲོ་མཁན་ཡོད་དོ་ཅོག་གྲོགས་པོ་
ཡིན། ད་དུང་སེམས་ལ་འཇོག་དགོས་པ་ནི་ང་ཚོས་མི་དང་འཐབ་རྩོད་བྱེད་
པ་ཙམ་མ་ཡིན་པར་དུས་ནམ་ཡང་ཁོ་ཚོའི་བྱེད་སྟངས་སློབ་མི་ཉན། ཐ་ན་ང་
ཚོས་མིའི་རིགས་གཉའ་ཕབ་ཟིན་ཀྱང་ཁོ་ཚོའི་གོམས་གཤིས་ངན་པ་མ་འགོས་
པ་བྱེད་དགོས། དུད་འགྲོ་ཡིན་ཕྱིན་ཁང་པའི་ནང་སྡོད་པ་དང་། ཉལ་ཁྲིའི་
སྟེང་ཉལ་བ། གོན་ཆས་གྱོན་པ།ཡང་ན་ཆང་རག་འཐུང་བ། དངུལ་ལ་ལག་པ་
འཆང་བ། རྡོ་ཐ་འཐེན་པ། ཚོང་འབྲེལ་ནང་ཞུགས་པ་སོགས་བྱེད་མཁན་རྩ་བ་
21

ལེའུ་དང་པོ་
ནས་མེད། མིའི་རིགས་ཀྱི་གོམས་གཤིས་ཚང་མ་སྡིག་པའི་རྒྱུ་ཁོ་ན་ཡིན་ལ། ལྷག་
པར་དུ་སྟོབས་ཆེ་ཆུང་དང་སྤྱང་གྲུང་དོད་མིན་ལ་མ་བལྟོས་པར་ང་ཚོ་ཚང་མ་བུ་
སྤུན་ཡིན་པས་དུད་འགྲོ་ཞིག་གིས་དུད་འགྲོ་གཞན་ལ་བཙན་པོ་དབང་ཤེད་བྱེད་
རྒྱུ་མེད་ལ། དུད་འགྲོ་ཚང་མ་འདྲ་མཉམ་ཡིན་པས་དུད་འགྲོས་དུད་འགྲོ་གཞན་
རྩ་བ་ནས་གསོད་རྒྱུ་མེད་”ཅེས་དང་། ཡང་།
“བློ་མཐུན་ཚོ། ད་ངས་ཁྱེད་ཚོར་ངའི་མདང་དགོང་གི་རྨི་ལམ་དེའི་སྐོར་
ཤོད་ཀྱི་ཡིན། ངས་རྨི་ལམ་དེ་གསལ་པོ་མི་དྲན་ནའང་དེ་ནི་མིའི་རིགས་རྩ་མེད་
བཏང་ཚར་རྗེས་ཀྱི་ས་གཞི་རིལ་མོ་དེའི་སྐོར་ཀྱི་རྨི་ལམ་ཞིག་རེད། རྨི་ལམ་དེས་
ལོ་
ངས་རྒྱུན་རིང་བརྗེད་ངས་སུ་ཤོར་བའི་དོན་དག་ཅིག་དྲན་སྐུལ་བྱས་བྱུང༌།
མང་པོའི་གོང་ལ་ང་ཕག་ཕྲུག་ཅིག་ཡིན་དུས། ངའི་ཨ་མ་དང་ཕག་མོ་གཞན་
གྱིས་གཞས་གདངས་དང་ཚིག་རྐང་གསུམ་མ་གཏོགས་མ་ཤེས་པའི་གཞས་རྙིང་
པ་ཞིག་གཏོང་གི་ཡོད། ང་དམར་འབྱར་ཡིན་དུས་ནས་གཞས་དེའི་གདངས་ཤེས་
ཀྱང་ངས་གཞས་དེ་རྟིང་བརྗེད་སོང་ནས་ལོ་མང་པོ་ཕྱིན་འདུག མདང་དགོང་
ངའི་རྨི་ལམ་ནང་གཞས་དེ་ཡང་བསྐྱར་རྨིས་ལ་གཞས་ཚིག་དེ་དག་ཀྱང་ལོག་
སླེབས་བྱུང༌། གཞས་ཚིག་དེ་དག་ནི་སྔར་གྱི་དུད་འགྲོས་བཏང་ཡང་ཚེ་རབས་
མང་པོ་ཞིག་གི་རིང་བོར་བརླག་ཏུ་སོང་བའི་གཞས་ཚིག་ཡིན་པ་ང་ལ་གདེང་
ཚོད་ཡོད། བློ་མཐུན་ཚོ། ད་ལྟ་ངས་ཁྱེད་ཚོར་གཞས་དེ་གཏོང་གི་ཡིན། ང་རྒན་
རྒོན་ཡིན་པ་མ་ཟད་མགྲིན་པ་སངས་པོ་མེད། འོང་ཀྱང་ངས་ཁྱེད་ཚོར་གཞས་
གདངས་དེ་བསླབས་རྗེས་ཁྱེད་ཚོས་ང་ལས་ཡག་པ་གཏོང་ཐུབ་ཀྱི་རེད། གཞས་
དེའི་མིང་ལ་‘དབྱིན་ཇིའི་དུད་འགྲོ་”ཟེར་”ཞེས་བཤད།
23

ལེའུ་དང་པོ་
ཕག་རྒན་མཱ་ཇོར་གྱིས་གྲེ་བ་བསངས་ཙམ་བྱས་ནས་གཞས་གཏོང་འགོ་
བརྩམས། ཁོས་བཤད་པ་ནང་བཞིན་ཁོའི་སྐད་འཛེར་སྐད་ཡིན་ཡང་ཁོས་གཞས་
ཡག་ཐག་ཆོད་བཏང་། གཞས་དེར་ངར་ཤུགས་ཆེ་བའི་གདངས་ཤིག་ཡོད་ཅིང་
དེ་ནི་ཁ་ལ་མེན་ཐིན་(Clementine)དང་ལཱ་ཁུ་ཅ་ར་ཆ་(La Cucaracha)
ཞེས་པའི་གཞས་དང་ཅུང་འདྲ་བ་ཞིག་ཡོད་ཅིང་། དེའི་གཞས་ཚིག་ནི་འདི་ལྟར་
རོ། །
དབྱིན་ཇིའི་ཡུལ་གྱི་དུད་འགྲོ་བརྩེ་བའི་ཨེར་ལེན་དུད་འགྲོ། །
ས་ཁམས་ཀུན་ཏུ་གནས་པའི་བརྩེ་བའི་སྤུན་ཟླ་དུད་འགྲོ། །
རྣ་ཅོག་གཞན་ལ་མ་གཡེང་བདག་གི་གཏམ་བཟང་ཉོན་དང་། །
མ་འོངས་རྫོགས་ལྡན་དུས་ཀྱི་གཏམ་བཟང་ཤོད་རྒྱུ་ཡོད་དོ།།
སྔ་ཕྱི་ཙམ་ཞིག་མ་གཏོགས་ཉི་མ་དེ་ནི་སླེབས་ཡོང་།།
བཙན་པོ་དབང་ཤེད་ཆེ་བའི་མིའི་རིགས་རྩ་མེད་བཏང་ནས།།
ས་གཤིས་འཇམ་པའི་དབྱིན་ཇིའི་ཡུལ་གྲུ་ཡོད་དོ་ཅོག་ལ། །
དུད་འགྲོའི་གོམ་སྒྲ་ཙམ་ལས་གོ་རྒྱུ་མེད་པ་ཡོང་ངོ་། །
སྣ་ལ་བཏགས་པའི་སྣ་འཇུ་མེད་པ་བཟོ་དུས་ཤར་ཡོང་། །
རྒྱབ་ནས་འཐེན་པའི་མཐུར་ཐག་མེད་པ་བཟོ་དུས་ཤར་ཡོང་། །
ཁ་ནང་འགྱངས་བའི་སྲབ་དང་ཡོབ་རྡུང་མེད་པ་བཟོས་ཤིང་། །
སྡུག་རྩུབ་ལྕག་ཚན་སྒྲ་དེ་གོ་རྒྱུ་མེད་པ་ཡོང་ངོ་།།
25

ལེའུ་དང་པོ་
ཕྱུག་པའི་ཚད་དང་ཚོད་ནི་བསམ་པའི་ཡུལ་ལས་འདས་ཤིང་།
གྲོ་དང་ནས་དང་ཡུག་པོ་འཇམ་རྩྭ་ཡོད་དོ་ཅོག་དང་། །
ལོ་གསུམ་རྩྭ་དང་སྲན་མ་ཉུང་དམར་རིགས་ལ་སོགས་པ། །
ཉི་མ་དེ་ག་རང་ནས་ང་ཚོ་རང་ལ་བདག་ཡོང་། །
ང་ཚོའི་བློ་རིག་གསལ་པོས་དབྱིན་ཇིའི་ས་གཞིར་ཁྱབ་ལ། །
ང་ཚོའི་དྭངས་གཙང་སེམས་པས་ས་དེར་ཆུ་མོ་དྲངས་ཤིང་། །
ང་ཚོའི་ཡ་ང་སྙིང་རྗེས་ས་དེར་རླུང་བསིལ་གཡོ་བའི། །
ཉི་མ་དེ་ག་ཉིད་ལ་ང་ཚོར་རང་དབང་ཐོབ་ཡོང༌། །
དུས་བཟང་དེ་ཡི་སྐབས་ལ་ང་ཚོས་ངལ་རྩོལ་ལོས་བྱེད། །
མཐའ་མ་སྲོག་ལ་ཐུག་ཀྱང་ལས་ཐག་ག་ལ་གཅོད་དམ། །
བ་དང་རྟ་དང་ཡཱ་ཙེ་བོང་བུ་ལ་སོགས་ཀུན་གྱིས། །
ཚང་མའི་རང་དབང་ཆེད་དུ་ངལ་རྩོལ་ལྷོད་མེད་བྱེད་དོ། །
དབྱིན་ཇིའི་ཡུལ་གྱི་དུད་འགྲོ་བརྩེ་བའི་ཨེར་ལེན་དུད་འགྲོ །
ས་ཁམས་ཀུན་ཏུ་གནས་པའི་བརྩེ་བའི་སྤུན་ཟླ་དུད་འགྲོ །
རྣ་ཅོག་གཞན་ལ་མ་གཡེང་བདག་གི་གཏམ་བཟང་ཉོན་དང་། །
རྫོགས་ལྡན་དུས་ཀྱི་གཏམ་བཟང་ཀུན་ལ་ཁྱབ་པ་གྱིས་ཤིག །
དེ་ལྟར་གཞས་གཏོང་བཞིན་དུ་དུད་འགྲོ་ཡོད་རྒུ་རང་སེམས་གནོན་
མི་ཐུབ་པའི་དབྱིངས་སུ་ཞུགས་ཤིང་། ཧ་ལམ་ཕག་རྒན་མཱ་ཇོར་གྱིས་གཞས་
27

ལེའུ་དང་པོ་
བཏང་མ་ཚར་གོང་ནས་ཁོང་ཚོས་གཏོང་འགོ་ཚུགས་ལ་དུད་འགྲོ་ལྐུགས་ཤོས་
དེ་དག་གིས་ཀྱང་གཞས་དེའི་གདངས་དང་གཞས་ཚིག་རེ་གཉིས་དང༌། ཕག་
པ་དང་ཁྱི་སོགས་རིག་པ་སྤྱང་བ་དེ་དག་གིས་སྐར་མ་ཁ་ཤས་ནང་གཞས་ཚིག་
ཆ་ཚང་སེམས་ལ་ངེས། ཚོད་ལྟ་ཐེངས་མ་འགའ་ཤས་བྱས་རྗེས་གཞིས་ཀ་ཡོངས་
སུ་དུད་འགྲོ་དེ་དག་གིས་“དབྱིན་ཇིའི་དུད་འགྲོ་”ཞེས་པའི་གཞས་མཉམ་དུ་
གཏོང་བའི་སྒྲ་ཡིས་ཁེངས། བ་མོ་དང་། ཁྱི། ལུག རྟ། ཡཱ་ཙེ་སོགས་ཀྱིས་རང་
རང་གི་སྐད་ལས་བཏང་། ཁོ་ཚོ་གཞས་དེར་ཤིན་ཏུ་དགའ་པོ་བྱུང་བས་དབུགས་
ཐེངས་གཅིག་ལ་ཐེངས་མ་ལྔ་བཏང་། གལ་སྲིད་དཀྲུག་མཁན་མེད་ན་ཁོ་ཚོས་
མཚན་གང་གཞས་དེ་བཏང་ནས་བསྡད་པའང་སྲིད།
སྟབས་མ་ལེགས་པར་ཁོ་ཚོའི་ཅ་ཅོའི་སྒྲ་ཡིས་སྐུ་ཞབས་ཇུང་སིའི་གཉིད་
དཀྲོགས་པས་ཁོས་ཡར་ལངས་ཏེ་སྒོ་རྭའི་ནང་ཝ་མོ་མེད་དམ་བསམས་གྱིན་ནམ་
རྒྱུན་ནས་ཉལ་ཁང་གི་ཟུར་དུ་བཞག་ཡོད་པའི་མེ་མདའ་དེ་བླངས་ཏེ་ནག་ཁུང་
ནང་ཐེངས་མ་དྲུག་བརྒྱབ་པས་མེ་མདའི་མདེའུ་གྱང་ལ་ཐིམས་པ་དང་སྦྲགས་
དུད་འགྲོའི་ཚོགས་འདུ་ཡང་དེ་མ་ཉིད་དུ་མཇུག་བསྒྲིལ་ཏེ་རང་རང་གི་ཉལ་
སར་བྲོས། བྱ་བྱེའུ་རྣམས་ལྕང་མའི་ཡལ་གའི་སྟེང་འཕུར་ཞིང་དུད་འགྲོ་གཞན་
དག་རྩྭ་སྟེང་དུ་ཉལ་བས་འཁྱུག་ཙམ་ཞིག་ལ་གཞིས་ཀ་ཧྲིལ་པོ་དབེན་གནས་ལྟ་
བུ་ཞིག་ཏུ་ཆགས་སོ། །
29

ལེའུ་གཉིས་པ་
ལེའུ་གཉིས་པ།
ཞག་གསུམ་གྱི་རྗེས་ལ་ཕག་རྒན་མཱ་ཇོར་གཉིད་ཀྱི་ནང་དུ་ངལ་བ་དང་བྲལ་
ནས་གྲོངས་པས་ཁོའི་ཕུང་པོ་དེ་ཤིང་འབྲས་ལྡུམ་རྭའི་ནང་སྦས།
དེ་ནི་ཟླ་བ་གསུམ་པའི་ཟླ་སྟོད་ཡིན་ཞིང་དེའི་རྗེས་ཀྱི་ཟླ་བ་གསུམ་གྱི་ནང་
གསང་བའི་བྱེད་སྒོ་མང་པོ་ཞིག་སྤེལ། ཕག་རྒན་མཱ་ཇོར་གྱི་སྐད་ཆ་དེ་དག་
གིས་གཞིས་ཀའི་དུད་འགྲོ་ཅུང་སྤྱང་གྲུང་ལྡན་པ་དེ་དག་ལ་ཚེ་སྲོག་གི་ལྟ་ཚུལ་
གསར་པ་གསར་རྐྱང་ཞིག་སྤྲད་པས། སྤྱིར་ཕག་རྒན་མཱ་ཇོར་གྱིས་སྔོན་དཔག་
བྱས་པའི་གྱེན་ལོག་དེ་ག་དུས་ལེགས་གྲུབ་ཡོང་མིན་ཤེས་ཀྱི་མེད་ལ་ཁོ་ཚོའི་ཚེ་
འདིའི་ནང་འགྲུབ་ཐུབ་པའི་རེ་བ་ཡང་བྱེད་ཀྱི་མེད་ཀྱང་། དེའི་ཆེད་དུ་གྲ་སྒྲིག་
བྱ་རྒྱུ་ནི་ཁོ་ཚོའི་འོས་འགན་ཞིག་ཡིན་པ་གསལ་པོ་ཤེས། དུད་འགྲོ་གཞན་དག་
སྣེ་ཁྲིད་དང་སྒྲིག་འཛུགས་བྱ་རྒྱུའི་ལས་ཀ་དེ་དག་རང་བཞིན་གྱིས་ཕག་པའི་
ཕྲག་སྟེང་དུ་བབས་པ་ནི་དུས་རྒྱུན་དུ་དུད་འགྲོའི་ནང་ཕག་པ་སྤྱང་ཤོས་ཡིན་
པར་ངོས་འཛིན་བྱེད་ཀྱི་ཡོད་པས་སོ། ཕག་པ་དེ་དག་ནང་སྐུ་ཞབས་ཇུང་སིས་
ཕྱིར་འཚོང་བྱ་ཆེད་གསོ་ཚགས་བྱས་པའི་ཕག་གསེབ་སི་ནའོ་སྦའོ་དང་ནཱ་ཕའོ་
ལིན་ཞེས་པ་དེ་གཉིས་འཇོན་ཐང་ཆེ་ཤོས་ཡིན་ཞིང༌། ནཱ་ཕའོ་ལིན་ནི་གཟུགས་
སྟོབས་ཆེ་ཞིང་ཕྱི་ཚུལ་ཞེད་སྣང་ཚ་བའི་འབེར་ཁ་ཤེར་ཡུལ་གྱི་ཕག་གསེབ་
ཅིག་ཡིན་ལ། གཞིས་ཀའི་ནང་ཡོད་པའི་བེར་ཁ་ཤེར་ཡུལ་གྱི་ཕག་པ་གཅིག་པུ་
དེ་ཡང་ཡིན། ཁོ་སྐད་ཆ་ཤོད་མཁས་པོ་མེད་ཀྱང་རང་འདོད་བཞིན་དུ་དོན་
དག་འགྲུབ་པར་བྱང་བའི་མིང་གྲགས་དང་ལྡན། སི་ནའོ་སྦའོ་ནི་ནཱ་ཕའོ་ལིན་
ལས་འཁྲུག་ཆ་དོད་པ་དང་སྐད་ཆ་ཤོད་མཁས་པ་ཡོད་ལ་གསར་གཏོད་ལ་
བྱང་བ་ཞིག་ཡིན་ཡང་། ཁོ་ལ་ནཱ་ཕའོ་ལིན་ལྟ་བུའི་རང་གཤིས་སྒམ་བརླིང་མེད།
31

ལེའུ་གཉ
གཞིས་ཀའི་ནང་ཡོད་པའི་ཕོ་ཕག་ཚང་མ་ཤ་ཕག་ཡིན་ཞིང་། ཁོ་ཚོའི་ནང་ནས་
སྐད་གྲགས་ཆེ་ཤོས་ནི་མཁུར་མཚོས་རིལ་རིལ། མིག་ཁྲ་སྒོར་སྒོར། བདེ་ལྕག་
འཁྱུག་པའི་གོམ་སྟབས་དང་རྣ་ལ་གཟན་པའི་སྐད་སྒྲ་བཅས་ལྡན་པའི་སི་ཀུལ་
ལཱ་ཞེས་པའི་ཕག་པ་རྒྱུགས་རིལ་ཆུང་ཆུང་ཞིག་ཡོད་པ་དེ་ཡིན། ཁོ་ནི་སྐད་ཆ་
ཤོད་རྒྱུ་བྱང་དུ་ཆུབ་པ་ཞིག་ཡིན་པས་ཐག་གཅོད་དཀའ་བའི་གནད་དོན་འཕྲད་
སྐབས། ཁོས་དགེ་སྐྱོན་གཉིས་ཐད་ནས་ཤོད་ཐུབ་པ་མ་ཟད། མཇུག་མ་དབྱུག་
ཙམ་དབྱུག་ཙམ་བྱས་ཏེ་ཚང་མ་བློ་མགུ་བ་བཟོ་ཐུབ་ཀྱི་ཡོད་པས་གཞན་གྱིས་
ཁོས་དཀར་ནག་ཕྱིན་ཅི་སློག་ཐུབ་ཟེར།
ཕག་པ་དེ་གསུམ་གྱིས་ཕག་རྒན་མཱ་ཇོར་གྱི་སློབ་སྟོན་དེ་དག་འཐུས་སྒོ་
ཚང་བའི་བསམ་བློའི་མ་ལག་ཞིག་ཏུ་འཕེལ་རྒྱས་བཏང་བ་མ་ཟད། དེར་ཁོ་
ཚོས་དུད་འགྲོའི་རིང་ལུགས་ཞེས་མིང་བཏགས་ནས་གཟའ་འཁོར་རེ་རེའི་
དགོང་མོ་ཁ་ཤས་ནང་སྐུ་ཞབས་ཇུང་སི་གཉིད་ལ་ཤོར་རྗེས་ཁོ་ཚོས་དུད་འགྲོ་
གཞན་དག་ལྷས་རྭའི་ནང་གསང་བའི་ཚོགས་འདུར་བསྐོངས་ནས་དུད་འགྲོའི་
རིང་ལུགས་ཀྱི་སྙིང་དོན་ལ་འགྲེལ་བཤད་གཟབ་ནན་བྱས། ཐོག་མར་ཁོ་ཚོར་
གླེན་རྟགས་ཚ་ཞིང་བསམ་གཞིགས་བྲལ་བའི་གནས་ཚུལ་མང་པོ་འཕྲད་པ་
སྟེ། དུད་འགྲོ་འགའ་ཤས་ཀྱིས་ཁོ་ཚོས་སྐུ་ངོས་ཞེས་གྲགས་པའི་སྐུ་ཞབས་ཇུང་
སི་ལ་བློ་དཀར་སེམས་དཀར་བྱ་རྒྱུ་དེ་ཁོ་ཚོའི་འོས་འགན་ཡིན་པར་བཤད་པ་
དང་། “སྐུ་ཞབས་ཇུང་སིས་ང་ཚོར་ལྟོ་སྟེར་གྱི་ཡོད་རེད། གལ་སྲིད་སྐུ་ཞབས་
ཇུང་སི་མེད་ན་ང་ཚོ་ལྟོགས་ཤི་ཐེབས་ཀྱི་རེད་”ཅེས་པ་སོགས་སྙིང་པོ་ཁྱོན
ནས་མེད་པའི་སྐད་ཆ་ཤོད་པ་དང་། འགའ་ཞིག་གིས་“ང་ཚོ་ཤི་རྗེས་ག་རེ་
ཡོང་གི་ཡོད་མིན་ལ་ཁ་ཡ་བྱས་ནས་ཆོ་ག་རེ་ཡོད་དམ་”དང་། ཡང་འགའ་
33

ལེའུ་གཉིས་པ་
ཞིག་གིས་“གལ་སྲིད་སྔ་ཕྱི་མ་གཏོགས་གྱེན་ལོག་བྱེད་ཀྱི་ཡོད་ན་ང་ཚོས་དེའི་
དོན་དུ་ལས་ཀ་བྱས་དང་མ་བྱས་ལ་ཁྱད་པར་ག་རེ་ཡོད་དམ་”ཞེས་པ་སོགས་
དྲིས་པས་བསམ་བློ་དེ་དག་དང་དུད་འགྲོའི་རིང་ལུགས་ཀྱི་བསམ་བློའི་བར་རྒྱབ་
འགལ་ཆེན་པོ་ཡོད་པའི་སྐོར་དུད་འགྲོ་དེ་དག་ལ་འགྲེལ་བཤད་བྱེད་དུས་དཀའ་
ངལ་ཆེན་པོ་ཞིག་འཕྲད། རྟ་རྒོད་མ་མུའུ་ལི་ཞེས་པ་དེས་དྲིས་པའི་སྐད་ཆ་དེ་
དག་ནི་འདྲི་བ་ཡོངས་ཀྱི་ནང་ནས་ལྐུགས་རྟགས་ཚ་ཤོས་ཡིན་ཏེ།དཔེར་ན།མོས་
སི་ནའོ་སྦའོ་ལ་“གྱེན་ལོག་ལེགས་གྲུབ་བྱུང་ན་ད་དུང་བྱེ་མ་ཀ་ར་བཟའ་རྒྱུ་ཡོད་
དམ་”ཞེས་དྲིས་པའི་སྐད་ཆ་དང་པོ་དེ་ལྟ་བུ་རེད།
“བཟའ་རྒྱུ་ཡོད་མ་རེད་”ཅེས་སི་ནའོ་སྦའོ་ཡིས་དོ་ནན་པོའི་སྒོ་ནས་བཤད་
པ་མ་ཟད།·“གཞིས་ཀ་དེའི་ནང་ང་ཚོས་བྱེ་མ་ཀ་ར་བཟོ་ཐབས་མེད་ལ་རང་ལ་
ཡང་དགོས་ཀྱི་མ་རེད། རང་ལ་དགོས་པའི་ཡོག་པོ་དང་གཟན་ཆག་ཚང་མ་ཡོད་
རེད་”ཅེས་བཤད།
“བྱས་ན་ངའི་ཟེའི་སྟེང་ལ་མུ་མཐུད་ནས་རས་རྒྱན་བཏགས་ཆོག་གི་རེད་
དམ་”ཞེས་རྒོད་མ་དེས་སྐད་ཆ་དྲིས།
ཕག་གསེབ་སི་ནའོ་སྦའོ་ན་རེ་“བློ་མཐུན་ཚོ། ཁྱེད་ཚོས་དགའ་པོ་ཞེ་དྲགས་
བྱེད་པའི་རས་རྒྱན་དེ་དག་ནི་བྲན་གཡོག་གི་མཚོན་རྟགས་ཤིག་རེད། ཁྱེད་ཚོས་
རས་རྒྱན་ལས་བཅིངས་འགྲོལ་གྱི་རིན་ཐང་ཆེ་བ་ཡོད་པ་ཤེས་ཀྱི་མི་འདུག་གམ་
”ཞེས་བཤད།
རྒོད་མ་མུའུ་ལིས་མོས་མཐུན་བྱས་ཀྱང་ད་དུང་ཡིད་ཆེས་པོ་རང་མ་བྱུང་།
35

ལེའུ་གཉིས་པ་
དེ་ལས་ཁག་པའི་འཐབ་རྩོད་ཅིག་ནང་ཕག་པས་ཞུགས་དགོས་བྱུང་བ་ནི་
ཁྱིམ་བྱར་གྱུར་ཟིན་པའི་ཕོ་རོག་མའོ་སེ་སི་ཞེས་པ་སྐུ་ཞབས་ཇུང་སིས་གཞན་
ལས་གཅེས་པར་བྱེད་པ་དེས་བཀྲམ་པའི་རྫུན་གཏམ་དང་ཁ་གཏད་བཅག་རྒྱུ་
དེ་ལགས། ཕོ་རོག་དེ་ནི་གསང་མྱུལ་དང་རྫུན་གཏམ་ལ་མཁས་པ་ཞིག་ཡིན་
པ་མ་ཟད། སྐད་ཆ་ཤོད་མཁས་པོ་ཞིག་ཡོད། མའོ་སེ་སིས་དུད་འགྲོ་ཤི་རྗེས་ཀྱི་
འགྲོ་གནས་གསང་བའི་རྒྱལ་ཁམས་མངར་ཆའི་རི་བོ་ཞེས་པ་དེ་དངོས་སུ་ཡོད་
པ་ཁོས་ཤེས་ཀྱི་ཡོད་པ་དང་དེ་ནམ་མཁའི་དབྱིངས་སུ་གནས་ཡོད་ཅིང་སྤྲིན་པ་
ནས་རྒྱང་ཐག་ཅུང་རིང་ཙམ་ལ་འདུག་ཅེས་བཤད་པ་མ་ཟད། ད་དུང་མངར་
ཆའི་རི་བོར་ཉིན་ལྟར་རེས་གཟའ་ཉི་མ་ཡིན་པ་དང་། ལོ་གཅིག་དུས་བཞིར་རྩྭ་
ལོ་གསུམ་ཡོད་པ། ཤིང་གི་ཡལ་གར་ཤེལ་ཀ་ར་དང་སོ་མ་ར་ཛའི་བག་ལེབ་སྐྱེ་
ཡི་ཡོད་པ་སོགས་བཤད། ཁོས་སྒྲུང་ཤ་སྟག་ཤོད་པ་ལས་ལས་ཀ་བྱེད་ཀྱི་མེད་
སྟབས་དུད་འགྲོ་གཞན་དག་གིས་ཁོ་ལ་དགའ་པོ་བྱེད་ཀྱི་མེད་ཀྱང་། འགའ་ཤས་
ཀྱིས་མངར་ཆའི་རི་བོ་ཡོད་པར་ཡིད་ཆེས་བྱེད་ཀྱི་ཡོད་པས་ཕག་པ་དེ་དག་གིས་
ཁོ་ཚོར་གནས་དེ་ལྟ་བུ་རྩ་བ་ནས་མེད་པའི་སྐོར་ཡང་ནས་ཡང་དུ་མ་བཤད་ཀ་
མེད་ཐུག
ཕག་པར་བློ་དཀར་སེམས་དཀར་བྱེད་མཁན་དགེ་ཕྲུག་ནི་ཐེར་ཁ་འཐེན་
མཁན་གྱི་རྟ་སྦོག་སེར་དང་ཁྭ་ལེ་ཝར་ཞེས་པ་དེ་གཉིས་ཡིན་ཞིང་།རྟ་དེ་
གཉིས་ཀྱིས་རང་གི་རིག་པར་བརྟེན་ནས་དོན་དག་ཁ་གསལ་བཟོ་ཐུབ་
པ་ཁག་པོ་ཡིན་ཡང་། ཁོ་ཚོས་ཕག་པ་དགེ་རྒན་ཡིན་པ་ཁས་ལེན་བྱས་
རྗེས་ཕག་པས་བཤད་པ་ཚང་མ་ཇི་མ་ཇི་བཞིན་དུ་དང་ལེན་བྱས་པ་མ་
ཟད། ད་དུང་སྟབས་བདེའི་གྲུབ་རྟགས་བཀོད་ནས་དུད་འགྲོ་གཞན་དག་ལ་
37

ལེའུ་གཉིས་པ་
བརྒྱུད་སྤེལ་བྱེད་ཀྱི་ཡོད། རྟ་དེ་གཉིས་ཀྱིས་ལྷས་རྭའི་ནང་འཚོགས་པའི་གསང་
བའི་ཚོགས་འདུ་ལ་འཐུས་ཤོར་ཁྱོན་ནས་གཏོང་མྱོང་མེད་ལ་ཁོ་གཉིས་ཀྱིས་
ཚོགས་འདུའི་མཇུག་སྒྲིལ་རོལ་དབྱངས་“དབྱིན་ཇིའི་དུད་འགྲོ་”ཞེས་པའི་
གཞས་སྣེ་ཡང་འཁྲིད་ཀྱི་ཡོད།
མཐའ་མ་དེར་གྱེན་ལོག་དེ་ཀུན་གྱིས་རེ་སྒུག་བྱས་པ་ལས་དུས་ཚོད་སྔ་
ཙམ་ཞིག་གི་ནང་ལས་སླ་པོའི་ངང་མངོན་འགྱུར་བྱུང་། འདས་ཟིན་པའི་ལོ་ཟླའི་
ནང་སྐུ་ཞབས་ཛུང་སི་སྡུག་རྩུབ་ཆེ་ཡང་འཇོན་ཐང་ཆེ་བའི་གཞིས་བདག་ཅིག་
རེད། འོན་ཀྱང་དེང་སྐབས་ཁོ་རླུང་རྟ་རྦད་དེ་ཆག་ནས་ཁྲིམས་རྩོད་ཅིག་གི་ནང་
དངུལ་ཤོར་བས་འཚོ་བ་ལ་ཡིད་ཐང་ཆད་པར་གྱུར་ཏེ་ལུས་པོས་འཇུ་ཚད་ལས་
བརྒལ་བའི་ཆང་རག་འཐུང་གི་འདུག སྐབས་ཤིག་རིང་ཁོས་ཉིན་གང་ཐབ་ཚང་
ནང་གི་ཝོན་སོར་རྟགས་ཅན་གྱི་རྐུབ་བཀྱག་སྟེང་བསྡད་ནས་ཚགས་པར་ལྟ་གིན་
ལྟ་གིན་ཆང་རག་འཐུང་གིན་འཐུང་གིན་བྱེད་པ་དང་། མཚམས་མཚམས་ལ་སྦི་
རག་ནང་བག་ལེབ་སྦངས་ནས་མའོ་སེ་སི་ལ་སྟེར་གྱིན་སྟེར་གྱིན་བྱེད་ཀྱི་འདུག
ཁོའི་ལས་མི་དེ་དག་ནི་ལྐུགས་པ་གཡོ་སྒྱུ་ཚ་བ་ཤ་སྟག་ཡིན་པས་ཞིང་ཁ་རྩྭ་ངན་
གྱིས་ཁེངས་ཤིང་ཐོག་ཁར་ཐིགས་བཅག་མ་རག་པ་དང་ལྷས་རྭར་ཉམས་གསོ་
བྱེད་མཁན་མ་བྱུང་ལ། དུད་འགྲོ་ཡང་བཀྲེས་ལྟོགས་ཀྱི་གནས་སུ་སྦྱར།
ཟླ་བ་དྲུག་པ་ཤར་བས་འཇམ་རྩྭ་བརྔ་བའི་དུས་ལ་སླེབས། དབྱར་སྒང་གི་
མཚན་མོ་དེ་ཏག་ཏག་རེས་གཟའ་སྤེན་པ་ཞིག་ལ་འཁེལ་བས་སྐུ་ཞབས་ཇུན་
སིས་ཝི་ལིང་ཏུན་གི་སེང་དམར་ཨར་ཁང་ནང་ཕྱིན་ནས་ར་བཟི་དྲགས་ཏེ་
རེས་གཟའ་ཉི་མའི་ཉིན་གུང་ཙམ་ལ་མ་གཏོགས་ལོག་མ་ཡོང༌། ལས་མི་དེ་
39

ལེའུ་གཉིས་པ་
དག་གིས་ཞོགས་པ་སྔ་པོ་ནས་བ་མོའི་འོ་མ་བཞོས་རྗེས། ལྟོ་ཡང་མ་སྟེར་པར་
ཕྱི་ལ་རི་བོང་གསོད་པར་ཕྱིན་ལ། སྐུ་ཞབས་ཇུང་སི་ཉིད་ལོག་སླེབས་རྗེས་དེ་མ་
ཉིད་དུ་མགྲོན་བསུ་ཁང་གི་སའུ་ཧྥ་སྟེང་ངོ་གདོང་ལ་འཛམ་གླིང་གསར་འགྱུར་
ཞེས་པའི་ཚགས་པར་བཀབ་ནས་གཉིད་ཉལ་པས་དགོང་དྲོ་ཤར་དུས་ཀྱང་དུད་
འགྲོ་དེ་དག་ལ་ལྟོ་སྟེར་མཁན་མ་བྱུང༌། མཐའ་མ་དུད་འགྲོ་དེ་དག་སྡུག་རུས་
ཁྱོན་ནས་བྱེད་མ་ཐུབ་པ་དང་། བ་མོ་ཞིག་གིས་རྭ་ཅོས་གཟན་ཆག་མཛོད་ཁང་
གི་སྒོ་བཅག་པས་དུད་འགྲོ་ཚང་མས་གང་འདོད་ལོངས་སུ་སྤྱད། དེའི་སྐབས་སྐུ་
ཞབས་ཇུང་སི་གཉིད་སད་པས་ཁོ་དང་ཁོའི་ལས་མི་བཞི་པོས་ལག་པར་རྟ་ལྕག་
ཁྱེར་ནས་གཟན་ཆག་མཛོད་ཁང་ནང་ཡོང་སྟེ་ཕྱོགས་བཞི་མཚམས་བརྒྱད་ལ་
ལུས་ཤུགས་ཡོད་རྒུ་བཏོན་ནས་གཞུས། དེ་ནི་བཀྲེས་ལྟོགས་ཀྱིས་མནར་བའི་དུད་
འགྲོའི་བཟོད་སྒོམ་གྱི་ཚད་ལས་འདས། སྔོན་ལ་འཆར་གཞི་མེད་ཀྱང་སྐད་གཅིག་
ཉིད་ལ་ཁོ་ཚོར་སྡུག་པོ་སྟེར་མཁན་དེ་དག་སྒང་ལ་མཆོངས། གློ་བུར་དུ་ཇུང་སི་
དང་ཁོའི་མིས་ཕྱོགས་གང་ས་ནས་རྡུང་བ་དང་རྡོག་རྒྱག་གཞུས་པ་ཤེས་པ་མ་
ཟད་གནས་བབས་དེ་ནི་ཁོ་ཚོའི་ཚོད་འཛིན་བྱེད་ནུས་ལས་འདས་པ་ཤེས། དུད་
འགྲོས་དེ་ལྟ་བུ་བྱེད་པ་ཁོ་ཚོས་སྔོན་མ་ཁྱོན་ནས་མཐོང་མྱོང་མེད། སྔོན་མ་ཁོ་
ཚོས་རང་འདོད་བཞིན་རྒྱུག་རྡུང་དང་མནར་གཅོད་བཏང་མྱོང་བའི་དུད་འགྲོ་
དེ་དག་གིས་གྱེན་ལོག་བྱེད་པ་དེ་མཐོང་སྐབས་ཁོ་ཚོ་ཚང་མ་ཞེད་ནས་བླ་རྩ་
འཁུམས་པས་དེ་མ་ཉིད་དུ་དུད་འགྲོར་ཕར་རྒོལ་བྱེད་མཚམས་བཞག་ནས་བྲོས་
ཕྱིན། སྐར་མ་གཅིག་གི་མཇུག་ལ་ཁོ་ཚོས་གཞུང་ལམ་ཕྱོགས་ལ་འགྲོ་སའི་ཐེར་
ཁའི་ལམ་ཁའི་ཐོག་ཤོར་ནས་འགྲོ་སྐབས་རྒྱལ་ཁའི་དབྱིངས་ལ་ཚུད་པའི་དུད་
འགྲོ་དེ་དག་གིས་རྒྱབ་ནས་དེད་ཡོང་།
41

ལེའུ་གཉིས་པ་
ལྕམ་ཇུང་སིས་ཉལ་ཁང་གི་སྒེའུ་ཁུང་ནས་བལྟས་པས་ཕྱི་ལ་གནས་ཚུལ་ག་
རེ་ལྷག་མིན་ཤེས། མོས་མགྱོགས་མྱུར་ངང་ཅ་ལག་ཁ་ཤས་ལྟོ་ཕད་ནང་བླུགས་
རྗེས་ལམ་ཁ་གཞན་ཞིག་བརྒྱུད་དེ་གཞིས་ཀ་ནས་འཇབ་དོན་བྱས། ཕོ་རོག་མའོ་
སེ་སི་ཡིས་ལྕང་མའི་ཡལ་ག་ལས་མཆོངས་ཏེ་མོ་རྗེས་འདེད་གཏོང་བའི་སྒྲས་
ཕྱོགས་བཞི་ཁྱབ། དེའི་སྐབས་དུད་འགྲོ་གཞན་དག་གིས་ཇུང་སི་དང་ཁོའི་མི་དེ་
དག་གཞུང་ལམ་བར་དུ་འདེད་པ་མ་ཟད། ཁོ་ཚོ་བྲོས་རྗེས་སུ་ཁྲ་མ་ལྔ་ལྡན་གྱི་
རྒྱལ་སྒོ་དེ་བརྒྱབ། དེ་ལྟར་ཧ་ལམ་དུད་འགྲོ་དེ་དག་གིས་ག་རེ་བྱས་མིན་མ་ཤེས་
གོང་དུ་གྱེན་ལོག་ལེགས་གྲུབ་བྱུང་། ཇུང་སི་ཕྱིར་བསྐྲོད་བྱས་པས་མཱ་ནོར་གཞིས་
ཀ་དེ་དུད་འགྲོར་བདག
ཐོག་མའི་སྐར་མ་འགའ་ཤས་ནང་དུ་དུད་འགྲོ་དེ་དག་གིས་རང་གི་ལས་
བསྐལ་བཟང་པོར་ཡིད་ཆེས་ཁག་པོ་བྱུང་། ཁོ་ཚོས་གཞིས་ཀའི་ཕྱོགས་བཞི་
མཚམས་བརྒྱད་ལ་རྒྱུག་ཤར་གློད་ནས་འགྲོ་བའི་ཚུལ་དེ་ནི་གཞིས་ཀའི་ཁུག་ཀྱོག་
གང་སར་འཇབ་མི་ཡོད་མེད་ལ་བྱ་ར་བྱེད་པ་དང་འདྲ། དེ་རྗེས་ཁོ་ཚོས་གཞིས་
ཀའི་ནང་ཡོང་ནས་ཁོ་ཚོ་སྙིང་རླུང་སྟོད་ལ་འཚང་བ་བཟོ་མཁན་ཇུང་སིའི་
དབང་སྒྱུར་གྱི་ཤུལ་རྫེས་མཐའ་མ་དེ་དག་གཙང་མ་བཟོས། རྟ་རྭའི་ཟུར་ཞིག་ལ་
ཡོད་པའི་རྟ་ཆས་མཛོད་ཁང་གི་སྒོ་བཅག སྲབ་དང་། སྣ་འཇུ། ལྕགས་ཐག དེ་
བཞིན་སྐུ་ཞབས་ཇུང་སིས་ཕག་པ་དང་ལུག་བྱ་གཅོད་སྐབས་བེད་སྤྱོད་བྱེད་པའི་
སྡུག་རྩུབ་ཅན་གྱི་གྲི་སོགས་ཚང་མ་ཁྲོན་པའི་གཏིང་ལ་དབྱུགས། སྲབ་མདའ་
དང་། མཐོང་མགོ མིག་རས།སྡུག་རྩུབ་ཆེ་བའི་ཁ་རུ་སོགས་གད་སྙིགས་ནང་
དབྱུགས་ནས་སྒོ་རྭའི་ནང་མེར་བསྲེགས་བཏང་།
43

ལེའུ་གཉིས་པ་
དེ་དག་དང་འདྲ་བར་ལྕག་ཚན་ཡང་མེ་བསྲེག་བཏང་ཞིང་། ལྷབ་ལྷུབ་ཏུ་གཡོ་
བཞིན་པའི་མེ་ལྕེའི་ཁྲོད་ལྕག་ཚན་བསྲེག་པ་མཐོང་བས་དགའ་ཐག་ཆོད་ནས་
མཆོང་རྒྱག་བརྒྱབ། ཁྲོམ་གཟིགས་དུས་སྟོན་སྐབས་རྟ་ཡི་ཟེ་དང་མཇུག་མར་
མཛེས་རྒྱན་སྤྲོད་བྱེད་ཀྱི་རས་དེ་དག་སི་ནའོ་སྦའོ་ཡིས་མེའི་ནང་དབྱུགས།
ཁོས་“་རས་འཛར་དེ་དག་གྱོན་ཆས་ལ་བརྩི་དགོས་ཤིང་དེ་དག་ནི་མིའི་—--
རིགས་ཀྱི་རྟགས་མཚན་རེད། དུད་འགྲོ་ཡོད་ཚད་དམར་ཧྲེང་ལ་འགྲོ་དགོས་
”ཞེས་བཤད།
རྟ་ཕོ་སྦོག་སེར་གྱིས་སྐད་ཆ་དེ་གོ་བས་རང་གི་རྩྭ་ཞྭ་ཆུང་ཆུང་དེ་བླངས་
ནས་མེའི་ནང་དབྱུགས། རྩྭ་ཞྭ་དེ་ནི་དབྱར་ཀའི་དུས་སུ་ཁོའི་རྣ་ལྕོག་གཡས་
གཡོན་ལ་འཁོར་བའི་སྦྲང་ནག་དཀྲོག་བྱེད་ཡིན།
འཁྱུག་ཙམ་ཞིག་ལ་དུད་འགྲོ་དེ་དག་གིས་སྐུ་ཞབས་ཇུང་སི་དྲན་པར་བྱེད་
པའི་ཅ་ལག་ཚང་མ་གཏོར། ནཱ་ཕའོ་ལིན་གྱིས་ཁོ་ཚོ་མཛོད་ཁང་ནང་ཁྲིད་དེ་
ཚང་མར་མ་རྨོས་ལོ་ཏོག་ཟས་སྐལ་འཐོལ་པ་རེ་དང་ཁྱི་རེ་ལ་བག་ལེབ་སྐམ་པོ་
གཉིས་རེ་སྤྲད། དེ་རྗེས་ཁོ་ཚོས་དབྱིན་ཇིའི་དུད་འགྲོ་ཞེས་པ་དེ་མགོ་ནས་མཇུག་
བར་ཐེངས་མ་བདུན་བཏང་རྗེས་དགོང་མོ་དེར་མཚམས་བཞག་ནས་སྔོན་མ་
ཁྱོན་ནས་ཉལ་མྱོང་མེད་པ་ལྟ་བུའི་གཉིད་ལ་ཞུགས།
འོན་ཀྱང་དུས་རྒྱུན་ནང་བཞིན་ཁོ་ཚོ་ཐོ་རེངས་སྐབས་གཉིད་སད།
45

ལེའུ་གཉིས་་
གློ་བུར་དུ་ཁོ་ཚོས་རྒྱལ་ཁ་ཐོབ་པ་དྲན་པས་ཚང་མ་རྩྭ་ཐང་ཐོག་རྒྱུགས་ཕྱིན། རྩྭ་
ཐང་དེའི་ཟུར་ཞིག་ལ་ས་འབུར་འབུར་ཞིག་ཡོད་ཅིང་དེ་ནས་གཞིས་ཀའི་ས་ཆ་
ཆ་ཚང་མཐོང་ཐུབ་ཀྱི་ཡོད་པས་དུད་འགྲོ་དེ་དག་གིས་ས་འབུར་འབུར་དེའི་
སྟེང་དུ་ཤོར་ཕྱིན་ནས་དྭངས་གསལ་ཞོགས་འོད་འོག་གང་སར་བལྟས། རེད། ཁོ་
ཚོའི་རེད། ཁོ་ཚོས་མཐོང་ཐུབ་པ་ཚང་མ་ཁོ་ཚོའི་རེད། བརྗོད་པར་དཀའ་བའི་
སྤྲོ་སྣང་དང་སྦྲགས་ཁོ་ཚོས་གང་སར་འཕར་མཆོང་བརྒྱབ་ཅིང་། གནོན་པར་
དཀའ་བའི་སྤྲོ་སེམས་ཀྱིས་ཁོ་ཚོ་ནམ་མཁའི་དབྱིངས་སུ་བཀྱགཁོ་ཚོས་ཆར་སིམ་
ཁྲོད་སྐྱིད་ཉལ་བརྒྱབ་ཅིང་། དབྱར་རྩྭ་ཞིམ་པོ་ཁ་རྫག་རྫག་རེ་བཟས་ལ། ས་ནག་
པོ་དེར་རྡོག་རྒྱག་གཞུ་བཞིན་དུ་དེའི་དྲི་མ་ཞིམ་པོ་དེ་བསྣམས། ཁོ་ཚོས་གཞིས་
ཀ་ཡོངས་ལ་ལྟ་སྐོར་དུ་བསྐྱོད་ནས་བརྗོད་པའི་ཡུལ་ལས་འདས་པའི་ཡིད་སྨོན་
གྱིས་རྩྭ་རྭ་དང་། ལྡུམ་ར། ཆུ་རྫིང་། ནགས་ཚལ་བཅས་ལ་བརྟག་དཔྱད་བྱེད་
པའི་ཚུལ་དེ་ནི་སྔོན་མ་ཁོ་ཚོས་དེ་དག་ཁྱོན་ནས་མཐོང་མྱོང་མེད་པ་དང་འདྲ།
ཐ་ན་ད་ལྟ་ཡང་དེ་དག་ཁོ་ཚོར་བདག་པར་ཡིད་ཆེས་ཁག་པོ་ཞིག་བྱུང་།
དེ་ནས་ཁོ་ཚོས་གཞིས་ཀའི་ཁང་པའི་ཕྱོགས་སུ་ལོག་ཡོང་ནས་སྒོ་ཁ་དེར་
ཁ་ཁུ་སིམ་མེར་བསྡད། རེད།དེ་ཡང་ཁོ་ཚོར་བདག་པ་རེད། འོན་
ཀྱང་ཁོ་ཚོ་ཞེད་ནས་ནང་ལ་འཛུལ་མ་ནུས། འཁྱུག་ཙམ་ཞིག་གི་རྗེས་
སུ་ཕག་གསེབ་སི་ནའོ་སྦའོ་དང་ནཱ་ཕའོ་ལིན་གྱིས་དཔུང་པས་སྒོ་བརྡུངས་
ནས་ཕྱེ་བས་དུད་འགྲོ་དེ་དག་གིས་འགྲོ་ཞི་མི་ལས་མཁས་པའི་གོམ་སྟབས་
ཤིག་སྤོས་ནས་མཉམ་དུ་འཛུལ། ཁོ་ཚོས་རྐང་པའི་རྩེ་བཙུགས་ཏེ་ཁང་པ་
47

ལེའུ་གཉིས་པ་
གཅིག་ནས་གཞན་ཞིག་ཏུ་བསྐྱོད་ཅིང་སྐད་གདངས་ཤིན་ཏུ་དམའ་བའི་སྒོ་ནས་
ཕན་ཚུན་སྐད་ཆ་ཤོད་པ་དང་སྦྲགས་བསམ་ཡུལ་ལས་འདས་པའི་ལོངས་སྤྱོད་
དེར་ཧ་ལས་ཧང་སང་གིས་བལྟས། ཁོ་ཚོས་བྱ་སྤུའི་གདན་བཏིང་བའི་ཉལ་
ཁྲི་དང་། ལུས་ཤེལ། རྟ་སྤུའི་སའུ་ཧྥ།བུ་རུ་སིལ་(Brussels) ཁ་གདན། མགྲོན་
བསུ་ཁང་གི་གྱང་སྟེང་ལ་རྒྱལ་མོ་ཝིག་ཁ་ཐོ་རི་ཡའི་སྐུ་པར་ལྕགས་པར་མ་ཞིག་
བཀལ་ཡོད་པ་སོགས་མཐོང་། ཁོ་ཚོ་སྐས་ཀ་ནས་མར་བབ་ཡོང་རྩིས་བྱེད་སྐབས་
རྒོད་མ་མུའུ་ལི་མེད་པ་ཤེས། ཕྱིར་ལོག་བརྒྱབ་པས་མོ་ནི་ཁོ་ཚོའི་མཇུག་ཏུ་བསྡད་
ནས་ཉལ་ཁང་ཡག་ཤོས་དེའི་ནང་ལྕམ་ཇུང་སིའི་གཟབ་སྤྲོས་འཇོག་སའི་སྒམ་
ནས་རས་སྔོན་པོ་ཞིག་བཏོན་ཏེ་མོ་རང་གི་དཔུང་པར་སྦྱར་ནས་ཤེལ་སྒོར་ཅེར་
བཞིན་དུ་ལྐུགས་རྟགས་ཚ་པོས་ཡིད་སྨོན་བྱེད་བཞིན་འདུག དུད་འགྲོ་དེ་དག་
གིས་མོ་ལ་གཤེ་གཤེ་ཚ་ཐག་གཅོད་ཅིག་བཏང་རྗེས། སླར་ཡང་ཕྱིར་ཐོན་ཏེ་ཐབ་
ཚང་ནང་ཕག་ཤ་ཤ་ལྕུག་འགའ་ཞིག་བཀལ་ཡོད་པ་དེ་དག་ཕྱི་ལ་ཁྱེར་ནས་ས་
སྦས་བཏང་། ཁྲུས་ཁང་ནང་གི་ཆང་ཟོམ་དེ་དིབ་ནས་རྟ་ཕོ་སྦོག་སེར་གྱི་རྐང་
རྗེས་བླངས་ཡོད་པ་ཙམ་ལས་ཅ་ལག་གཞན་དག་ལ་ཐུག་ཙམ་ཡང་བྱེད་མཁན་
བྱུང་མི་འདུག དེ་གར་མ་གྲོས་གཅིག་མཐུན་གྱི་གྲོས་གཞི་ཞིག་ལ་མོས་མཐུན་
བྱུང་བ་ནི་གཞིས་ཀའི་མ་ཁང་དེ་འགྲེམ་སྟོན་ཁང་དུ་སྲུང་སྐྱོབ་བྱ་འོས་པ་ལས་
དེའི་ནང་དུད་འགྲོས་ཁྱོན་ནས་སྡོད་རྒྱུ་མེད་པ་དེའོ།
49

ལེའུ་གཉིས་པ་
ཞོགས་ལྟོ་བཟས་རྗེས་ཕག་པ་སི་ནའོ་སྦའོ་དང་ནཱ་ཕའོ་ལིན་གཉིས་ཀྱིས་
དུད་འགྲོ་དེ་དག་འཚོགས་འདུར་བསྐོངས།
སི་ནའོ་སྦའོ་ཡིས་“བློ་མཐུན་ཚོ། ད་ལྟ་ཆུ་ཚོད་དྲུག་དང་ཕྱེད་ཀ་རེད།
ང་ཚོའི་མདུན་དུ་ཉི་མ་རིང་པོ་ཞིག་ཡོད་ལ་དེ་རིང་ནས་འགོ་བརྩམས་ཏེ་རྩྭ་ར་
བརྔ་རྒྱུ་ཡིན། འོན་ཀྱང་སྔོན་ལ་ང་ཚོས་དོན་དག་གཞན་ཞིག་ཐག་གཅོད་བྱེད་
དགོས་འདུག་”ཅེས་བཤད།
ཕག་པ་དེ་དག་གིས་ཐོག་མར་འདས་ཟིན་པའི་ཟླ་བ་གསུམ་གྱི་རིང་ཁོ་
ཚོས་སྔོན་མ་སྐུ་ཞབས་ཇུང་སིའི་གཅེས་ཕྲུག་ལ་བདག་ཀྱང་ཕྱིས་སུ་གད་སྙིགས་
ཕུང་གསོག་གི་ནང་དུ་དབྱུགས་པའི་དག་ཡིག་དེབ་རྙིང་པ་ཞིག་ལས་འབྲི་
ཀློག་རང་སྦྱོང་བྱས་པའི་སྐོར་བཤད། ནཱ་ཕའོ་ལིན་གྱིས་དཀར་ནག་བཀྲག་རྩི་
བླུགས་པའི་ཟོམ་འཁྱེར་ཡོང་དགོས་པའི་བཀའ་བཏང་རྗེས་དུད་འགྲོ་དེ་དག་
ཁྲིད་ནས་གཞུང་ལམ་ཕྱོགས་སུ་འགྲོ་སའི་རྒྱལ་སྒོ་ཁྲ་མ་ལྔ་ལྡན་དེའི་མཚམས་
སུ་ཡོང་། དེའི་སྐབས་སི་ནའོ་སྦའོ་(ཡིག་གཟུགས་ཡག་ཤོས་ཡིན་པས་)ཡིས་
ཁོའི་ཕག་སུག་གི་ཚིགས་ཀྱི་བར་སྤུ་སྨུག་ཅིག་བཅུར་ནས་སྒོ་སྟེང་གི་སྒྲོམ་སྟེགས་
ཐོག་བྲིས་པའི་“མཱ་ནོར་གཞིས་ཀ་”ཞེས་པ་དེ་བསུབས་ཏེ་དེའི་ཚབ་ལ་“དུད་
འགྲོའི་གཞིས་ཀ་”ཞེས་པ་བྲིས། དེ་ནས་བཟུང་གཞིས་ཀའི་མིང་ཡང་དེ་ལྟར་
ཆགས། དེ་རྗེས་ཁོ་ཚོ་སླར་ཡང་གཞིས་ཀའི་མ་ཁང་ཕྱོགས་ལ་ཡོང་། སི་ནའོ་
སྦའོ་དང་ནཱ་ཕའོ་ལིན་གྱིས་སྐས་ཀ་ཞིག་ལེན་པར་མངགས་ནས་དེ་ལྷས་རྭ་
ཆེན་པོ་དེའི་གྱང་ལ་བསྙེས་ནས་འཇོག་ཏུ་བཅུག ཕག་པ་དེ་དག་གིས་འདས་
ཟིན་པའི་ཟླ་བ་གསུམ་རིང་སློབ་སྦྱོང་བྱས་པ་བརྒྱུད། དུད་འགྲོའི་རིང་ལུགས་
51

ལེའུ་གཉིས་པ་
ཀྱི་རྩ་དོན་དེ་དག་སྤྱོད་ཁྲིམས་དོན་ཚན་བདུན་གྱིས་མཚོན་ཐུབ་པའི་སྐོར་འགྲེལ་
བཤད་བརྒྱབ། སྤྱོད་ཁྲིམས་དོན་ཚན་བདུན་པོ་དེ་ད་ལྟ་དངོས་སུ་རྩིག་ལྡེབས་ལ་
འབྲི་རྒྱུ་ཡིན་པ་མ་ཟད།དེ་དག་ནི་འགྱུར་བ་མེད་པའི་ཁྲིམས་ཤིག་ཡིན་པས་དུད་
འགྲོའི་གཞིས་ཀའི་དུད་འགྲོ་ཡོངས་ཀྱིས་དུས་ནམ་ཡང་དེར་བརྩི་འཇོག་བྱེད་
དགོས་ཚུལ་བཤད། (ཕག་པ་ཞིག་གི་ངོས་ནས་བཤད་ན། སྐས་ཀའི་སྟེང་འཛེགས་
ཤིང་བརྟན་པོར་གནས་ཐུབ་པ་བྱེད་རྒྱུ་ལས་སླ་པོ་ཞིག་མ་ཡིན་པས་)སི་ནའོ་
སྦའོ་ཡིས་དཀའ་ངལ་ཁྱད་བསད་ཀྱིས་སྐས་ཀའི་སྟེང་འཛེགས་ནས་ལས་འགོ་
ཕག་ཕྲུག་སི་ཀུལ་ལཱ་ཡིས་སྐས་ཐེམ་འགའ་ཤས་ཀྱི་གཤམ་ནས་ཚོན་
བརྩམས།
ཟོམ་དེ་ཟིན་རོགས་བྱས། སྤྱོད་ཁྲིམས་དེ་དག་སྣུམ་ནག་བྱུགས་པའི་རྩིག་ལྡེབས་ལ་
ཚོན་མདོག་དཀར་པོས་བྲིས་པས་རྒྱང་རིང་པོའི་ས་ནས་མཐོང་ཐུབ་པ་འདི་སྐད་
དེལ
སྤྱོད་ཁྲིམས་དོན་ཚན་བདུན།
1. རྐང་པ་གཉིས་ལ་བརྟེན་ནས་འགྲོ་མཁན་ཚང་མ་དགྲ་བོ་ཡིན།
2. སུག་ལག་བཞི་དང་ཡང་ན་གཤོག་པར་བརྟེན་ནས་འགྲོ་མཁན་ཡོད་དོ་
ཅོག་གྲོགས་པོ་ཡིན།
3. དུད་འགྲོ་ཡིན་ཕྱིན་གོན་ཆས་གྱོན་མི་ཆོག
4. དུད་འགྲོ་ཡིན་ཕྱིན་ཉལ་ཁྲིའི་སྟེང་ཉལ་མི་ཆོག
5. དུད་འགྲོ་ཡིན་ཕྱིན་ཆང་རག་འཐུང་མི་ཆོག
6. དུད་འགྲོ་ཡིན་ཕྱིན་དུད་འགྲོ་གཞན་གསོད་མི་ཆོག
7. དུད་འགྲོ་ཚང་མ་འདྲ་མཉམ་ཡིན།
53

ལེའུ་གཉིས་པ་
དེ་དག་ཡིག་གཟུགས་མཛེས་པོ་ཞིག་བྲིས་ཤིང་། གྲོགས་པོ་ཞེས ་པ་
དག་ནོར་ཤོར་ནས་བྲིས་པ་དང་མིང་གཞི་རེ་གཉིས་མགོ་རྟིང་ལོག་ནས་བྲིས་པ་
ཕུད། གཞན་དག་དག་ནོར་ཤོར་བ་གཅིག་ཀྱང་མི་འདུགསི་ནའོ་སྦའོ་ཡིས་
སྐད་ཤུགས་ཆེན་པོས་དུད་འགྲོ་གཞན་ལ་དེ་སྐད་ཀློག་པས་དུད་འགྲོ་ཚང་མས་
རྦད་དེ་མོས་མཐུན་བྱས་ནས་མགོ་ལྕོག་ལྕོག་བྱས། ཅུང་སྤྱང་གྲུང་ལྡན་པ་དེ་དག་
གིས་དེ་མ་ཉིད་དུ་སྤྱོད་ཁྲིམས་དེ་དག་སེམས་ལ་ངེས་ཐབས་བྱས།
དེའི་སྐབས་སི་ནའོ་སྦའོ་ཡིས་སྤུ་སྨྱུག་དེ་དབྱུགས་ནས་“་བློ་མཐུན་ཚོ། ད་
ང་ཚོ་རྫུ་རའི་ནང་འགྲོ ང་ཚོས་འཇམ་རྩྭ་བསྡུ་བའི་ལས་ཀ་དེ་ཇུང་སི་དང་ཁོའི་
མི་ལས་མགྱོགས་པ་བྱ་ཐུབ་པ་བྱས་ནས་གཟི་བརྗིད་ཀྱི་གོམ་སྟབས་དང་པོ་དེ་སྤོ་
དགོས་”ཞེས་སྐད་ཤུགས་ཆེན་པོས་བཤད།
དེའི་དུས་སུ་བར་སྐབས་ཤིག་རིང་དཀའ་ངལ་ཅུང་ཟད་འཕྲད་པའི་བ་མོ་
གསུམ་པོ་ངུ་སྐད་ཤོར། བ་མོ་དེ་དག་གི་འོ་མ་མ་བཞོས་པར་ཆུ་ཚོད་ཉི་ཤུ་རྩ་
བཞི་ཕྱིན་སྟབས་ཁོ་ཚོའི་འོ་ཏོག་བརྡོལ་གྲབས་བྱས་པས་ཕག་པས་བསམ་བློ་ཕྲན་
ཙམ་བཏང་རྗེས་འོ་ཟོ་ལེན་དུ་བཏང་ནས་བ་མོ་དེ་རྣམས་བཞོས། ཕག་པའི་སུག་
ལག་གིས་ལས་ཀ་དེ་བྱེད་པར་འཇོན་ཐག་ཆོད་རེད། འཁྱུག་ཙམ་ཞིག་ལ་འོ་སྤྲི་
སེར་ལྡོམ་ལྡོམ་དུ་ཡོད་པའི་འོ་མ་འོ་ཟོ་ལྔ་ཙམ་བྱུང་བ་དེ་དག་ལ་དུད་འགྲོ་མང་
པོ་ཞིག་འགྲམ་ཆུ་ཤོར།
དེའི་སྐབས་དུད་འགྲོ་གཅིག་གིས་“འོ་མ་དེ་དག་ག་རེ་བྱ་དགོས་རེད་དམ་
”ཞེས་བཤད།
55

ལེའུ་གཉིས་པ་
བྱ་མོ་ཞིག་གིས་“ཇུང་སིས་སྐབས་རེ་འོ་མ་ཕྲན་ཙམ་ང་ཚོའི་གཟན་པའི་ནང་
བསྲེས་ཀྱི་འདུག་”ཅེས་བཤད།
ནཱ་ཕའོ་ལིན་གྱིས་འོ་ཟོ་དེ་དག་གི་མདུན་དུ་ལངས་ནས་“སེམས་ཁྲལ་མ་
བྱེད། བློ་མཐུན་ཚོ། དོན་དེ་ཐག་གཅོད་བྱས་ཆོག་གི་རེད། དེ་ལས་ད་ལྟ་འཇམ་
རྩྭ་བརྔ་རྒྱུ་དེ་གལ་ཆེ་ཡི་རེད། བྱས་ཙང་བློ་མཐུན་སི་ནའོ་སྦའོ་ཡིས་ཁྱེད་ཚོའི་སྣེ་
འཁྲིད་ཀྱི་རེད། ངས་འཁྱུག་ཙམ་ཞིག་ནས་སླེབས་ཡོང་། ཤོར་ཞིག བློ་མཐུན་ཚོ།
གཟན་རྩྭས་སྒུག་བསྡད་ཞག་”ཅེས་བཤད།
དེས་ན་དུད་འགྲོ་དེ་དག་གིས་རྩྭ་རའི་ཕྱོགས་སུ་དཔུང་སྟར་བསྒྲིགས་ནས་
ཕྱིན་ཏེ་འཇམ་རྩྭ་བརྔ་འགོ་བརྩམས། དགོང་མོ་ཁོ་ཚོ་ལོག་སླེབས་སྐབས་འོ་མ་
མཐོང་རྒྱུ་མེད་པ་ཤེས།
57

ལེའུ་གསུམ་པ་
ལེའུ་གསུམ་པ།
འཇམ་རྩྭ་བསྡུ་ཕྱིར་ཁོ་ཚོས་དཀའ་ངལ་ག་ཚད་བརྒྱབ་ཡོད་པ་དང་རྔུལ་ཆུ་
ཇི་ཙམ་བོར་མེད་དམ། འོན་ཀྱང་ཁོ་ཚོའི་ཧུར་བརྩོན་ལ་འབྲས་བུ་སྨིན་ཐུབ་པ་
བྱུང་བ་སྟེ།ལས་ཀ་དེ་ཁོ་ཚོས་རེ་བ་བྱས་པ་ལས་ལེགས་པ་བྱུང་
སྐབས་རེ་ལས་ཀ་དཀའ་ལས་ཁག་པོ་ཡོང་གི་ཡོད་དེ། དེ་ནི་ཡོ་ཆས་མང་
པོ་ཞིག་མི་ལ་དམིགས་ནས་བཟོས་པ་ལས་དུད་འགྲོར་བསྟུན་ནས་བཟོས་མེད་
པ་སྟེ། རྐང་པ་གཉིས་བཙུགས་ཤིང་ལུས་སྟོད་ཀེར་དུ་ལངས་ནས་བེད་སྤྱོད་བྱ་
དགོས་པ་ཤ་སྟག་ཡིན་སྟབས་དེ་དག་བཀོལ་སྤྱོད་བྱེད་ཐུབ་མཁན་དུད་འགྲོ་
གཅིག་ཀྱང་མེད་པས་སོ། འོན་ཀྱང་ཕག་པ་དེ་དག་སྤྱང་གྲུང་དང་ལྡན་པས་ཁོ་
ཚོས་དཀའ་ངལ་འཕྲད་ཚད་བསེལ་བའི་ཐབས་ཤེས་རེ་དྲན་གྱི་ཡོད། རྟའི་ངོས་
ཞིང་ཁའི་ཁུག་ཁུག་ཀྱོག་ཀྱོག་ཡོད་ཚད་ཁོ་ཚོའི་སྦར་མཐིལ་
ནས་བཤད་ན།
ནང་བླུགས་པ་ནང་བཞིན་གསལ་པོ་ཤེས་ཀྱི་ཡོད་པ་མ་ཟད། ཁོ་ཚོར་ཇུང་སི་
དང་ཁོའི་མི་ལས་ལྷག་པའི་རྩྭ་བརྔ་བ་དང་ས་ཞིང་སྙོམས་པོ་བཟོ་བ་སོགས་
ཀྱི་འཇོན་ཐང་ཡོད། ཕག་པས་ཤུགས་ལས་ནང་དངོས་སུ་མ་ཞུགས་ཀྱང་དུད་
འགྲོ་གཞན་དག་ལ་སྣེ་ཁྲིད་དང་དོ་དམ་བྱེད་ཀྱི་ཡོད། ཁོ་ཚོའི་རིག་པ་ཁྱད་དུ་
འཕགས་པས་ཁོ་ཚོས་འགོ་ཁྲིད་བྱ་རྒྱུ་ནི་རང་བཞིན་ཞིག་ལགས། · རྟ་ཕོ་སྦོག་
སེར་དང་རྒོད་མ་ཁྭ་ལེ་ཝར་གཉིས་ཀྱིས་རང་ཉིད་ཐེར་ཁ་དང་ཡང་ན་ཐོང་
གཤོལ་དང་འབྲེལ་ཏེ་(ད་ལྟ་སྲབ་དང་སྲབ་མདའི་དགོས་པ་མེད་པ་ན་ཅི་
བརྗོད་དགོས་)གོམ་སྟབས་བརྟན་པོས་ཞིང་ལས་ནང་ཞུགས་ཤིང་། ཁོ་ཚོའི་རྒྱབ་
ཏུ་ཕག་པ་ཞིག་གིས་སྐབས་འཕྲལ་དགོས་པ་དང་བསྟུན་ནས་“ཤུགས་རྒྱོབ། བློ་
མཐུན་”ཞེས་དང་ཡང་ན་“ཏོག་ཙམ་སྒུག བློ་མཐུན་”ཞེས་ཟེར་བཞིན་ཡོང་།
59

ལེའུ་གསུམ་པ་
གཟུགས་སྟོབས་ཆེས་ཉམ་ང་བ་དེ་དག་ཚུད་པའི་གཞིས་ཀའི་དུད་འགྲོ་ཡོད་
དོ་ཅོག་གིས་འཇམ་རྩྭ་འགྲེ་ལོག་རྒྱག་པ་དང་བསྡུ་རུབ་བྱ་བའི་ལས་ཀའི་ནང་
ཞུགས། ཐ་ན་ཡཱ་ཙེ་དང་བྱ་མོ་དེ་དག་གིས་ཀྱང་རྩྭ་ཆུང་ཆུང་རྐང་རེ་རེ་བཞིན་
རང་གི་མཆུ་ཡིས་ཁྱེར་ནས་ཉི་འོད་འོག་དཀའ་ངལ་ཁྱད་བསད་ཀྱིས་དབོར་
འདྲེན་བྱས། མཐའ་མ་ཁོ་ཚོས་ཇུང་སི་དང་ཁོའི་མིས་དུས་རྒྱུན་ལས་ཀ་བྱས་པ་
ལས་ཉི་མ་གཉིས་ཀྱི་སྔོན་དུ་ལེགས་གྲུབ་བྱུང་ཞིང་། དེ་ནི་གཞིས་ཀའི་ལོ་རྒྱུས་
ཐོག་གི་ལོ་ལེགས་ཡག་ཤོས་དེ་ཡིན་ཡང་། བྱ་དེ་དང་ཡཱ་ཙེ་དེ་དག་གིས་ཤིན་ཏུ་
རྣོ་བའི་འདྲེན་བྱེད་བེད་སྤྱད་ནས་རྩྭ་རྐང་གཅིག་ཀྱང་མ་ལུས་པ་བསྒྲུགས་པས་
ཆུད་ཟོས་ཁྱོན་ནས་མ་ཤོར་བ་མ་ཟད། གཞིས་ཀའི་ནང་འཇམ་རྩྭ་ཁ་གང་ཡང་རྐུ་
འཁྱེར་བྱེད་མཁན་གྱི་དུད་འགྲོ་གཅིག་ཀྱང་མ་བྱུང་།
དབྱར་ཁའི་རིང་གཞིས་ཀའི་ནང་གི་ལས་ཀ་ཚང་མ་བདེ་བླག་ངང་ལེགས་
གྲུབ་བྱུང་ལ། དེ་ལྟའི་ལེགས་གྲུབ་བྱུང་བ་དུད་འགྲོ་དེ་དག་གི་བསམ་ཚོད་ལས་
འདས་པས་ཁོ་ཚོ་དགའ་པོ་བྱུང་ཞིང་ལྟོ་ཆས་ཁ་རེ་རེ་བཟའ་བཞིན་དུ་ཁོ་
ཚོར་བདེ་སྐྱིད་ཀྱི་ཚོར་སྣང་ལྡོག་ཏུ་མེད་པ་ཞིག་བྱུང་། དེ་ནི་ཁོ་ཚོས་སོ་སོའི་
དོན་དུ་ཐོན་སྐྱེད་བྱས་ཤིང་ཁོ་ཚོ་རང་ཉིད་ལ་དངོས་སུ་བདག་པའི་ཟས་ཤིག་
ཡིན་པ་ལས་སེར་སྣ་ཆེ་བའི་སྦྱིན་བདག་གིས་སྟེར་བའི་བསོད་སྙོམས་ཤིག་རྩ་
བ་ནས་མ་ཡིན། རིན་ཐང་ཆུང་ཞིང་ནད་འབུ་ཕྲ་མོའི་རྒྱུད་དུ་སོང་བའི་མིའི་
རིགས་ཕྱིར་བསྐྲད་བྱས་རྗེས། བཟའ་རྒྱུ་འབེལ་དུ་ཕྱིན་པ་མ་ཟད། དུད་འགྲོ་
དེ་དག་གིས་སྔོན་མ་ལོངས་སྤྱོད་མ་མྱོང་བའི་ལས་ཞོར་བར་གསེང་གི་དུས་
ཚོད་ཀྱང་མང་དུ་ཕྱིན།. འོན་ཀྱང་ཁོ་ཚོར་དཀའ་ངལ་ཡང་མང་པོ་ཞིག་འཕྲད།
དཔེར་ན། གཞིས་ཀ་དེར་གཡུལ་ལས་བྱ་བྱེད་འཕྲུལ་ཆས་མེད་པས་ལོ་མཇུག་
61

ལེའུ་གསུམ་པ་
ཏུ་ཁོ་ཚོས་ལོ་ལེགས་བསྡུ་སྐབས་གནའ་བོའི་སྲོལ་རྒྱུན་ལྟར་གཡུལ་ལས་བྱས་པ་
མ་ཟད། ཁོ་ཚོས་ཁའི་ཕུ་ཤུགས་ལ་བརྟེན་ནས་འོངས་འཕྱར་དགོས་བྱུང་། སྟབས་
ལེགས་པར་ཕག་པའི་སྤྱང་གྲུང་དང་སྦོག་སེར་གྱི་ཚད་ལས་འདས་པའི་ཤ་གྲིམ་
གྱི་བཀའ་དྲིན་འོག་དཀའ་ངལ་ཁྱད་བསད་བྱ་ཐུབ་པ་བྱུང༌། སྦོག་སེར་ནི་ཀུན་གྱི་
སེམས་པ་ཤོར་ཡུལ་ཞིག་ཡིན་ཏེ་ཁོ་ནི་ཇུང་སིའི་དུས་ལའང་ལས་ཀ་ཧུར་པོ་བྱེད་
མཁན་ཞིག་ཡིན་པ་མ་ཟད། ད་ལྟ་ཁོ་ལ་རྟ་གསུམ་གྱི་ཤུགས་ཡོད་པ་ནང་བཞིན་
དུས་ཚོད་མང་པོ་ཞིག་གི་ནང་གཞིས་ཀ་ཡོངས་ཀྱི་ལས་ཀ་ཚང་མ་ཁོའི་ཕྲག་ཐོག་
ཏུ་ལྷུང་བ་དང་འདྲ། ཞོགས་པ་ནས་དགོང་མོ་བར་ཁོས་ཕར་འབུད་ཚུར་འཐེན་
གྱིས་ལས་ལ་ཞུགས་པ་མ་ཟད། ག་དུས་ཡིན་ཡང་ལས་ཀ་དཀའ་ལས་ཁག་ཤོས་
ཡོད་ས་དེར་སླེབས་ཀྱི་ཡོད། ཁོས་བྱ་ཕོ་ཞིག་ལ་ཁོ་དུད་འགྲོ་གཞན་དག་ལས་ཆུ་
ཚོད་ཕྱེད་ཀས་སྔ་བ་སློང་དགོས་པའི་མངགས་བྱ་བྱས་ཤིང་། ཉིན་རེའི་འཆར་
ཅན་ལས་ཀ་མ་འཚུགས་གོང་དུ་དགོས་པ་གང་ན་ཡོད་པ་དེ་ལ་འོས་འགན་གྱི་
ལས་ཤུགས་ལེགས་སྐྱེས་འབུལ་གྱི་ཡོད། དཀའ་ངལ་ཡོད་དོ་ཅོག་དང་འགོག་རྐྱེན་
ཡོད་ཚད་ལ་ཁོས་“ངས་ལས་ཀ་སྔར་ལས་ཧུར་ཙམ་བྱེད་ཀྱི་ཡིན་”ཞེས་ལན་རྒྱག་
གི་ཡོད་ཅིང་། སྐད་ཆ་དེ་ཁོ་སྒེར་གྱི་གདམས་ངག་ཅིག་ཏུ་གྱུར།
གང་ལྟར་ཡང་ཚང་མས་རང་གི་འཇོན་ནུས་དང་བསྟུན་ནས་ལས་ཀ་
བྱེད་ཀྱི་ཡོད་དེ། དཔེར་ན། ... བྱ་མོ་དང་ཡཱ་ཙེ་དེ་དག་གིས་སྟོན་ལས་སྐབས་ཀྱི་
ཐོར་སྙེ་ལས་འབྲུ་བྲེ་ལྔ་ཙམ་ཞིག་བསྒྲུགས་པ་ལྟ་བུ་ཡིན། རྐུ་མ་རྐུ་མཁན་མེད་
ལ་རང་གི་སྐལ་བ་ལས་ལྷག་པ་ཡོང་ཐབས་བྱེད་མཁན་ཡང་མེད། སྔོན་གྱི་དུས་
སུ་ཁ་རྩོད་དང་། རྒྱག་རེས། · ཞེ་སྡང་སོགས་ནི་ཁོ་ཚོའི་རྒྱུན་གཏན་འཚོ་བའི་
63

ལེའུ་གསུམ་པ་
ཁྱད་ཆོས་ཤིག་ཡིན་ཡང་དེ་དག་ད་ལྟ་ཧ་ལམ་མཐོང་རྒྱུ་མེད་པ་ཆགས། རང་
འཁྲིའི་ལས་འགན་ལས་གཡོལ་ཐབས་བྱེད་མཁན་ཧ་ལམ་མེད་པ་ཆགས། ཨོའོ།
དེ་དངོས་གནས་རེད། རྒོད་པ་མུའུ་ལི་ཞོགས་པ་ལང་རྒྱུར་དགའ་པོ་མེད་པ་མ་
ཟད། རྨིག་པའི་བར་ལ་རྡོ་འཛུལ་འདུག་ཅེས་ལས་མཚམས་སྔ་ཙམ་འཇོག་ཐབས་
བྱེད་ཀྱི་ཡོད། . དེ་དང་འདྲ་བར་དུས་ཡུན་རིང་པོ་མ་འགོར་བར་ཞི་མིར་བྱེད་
སྟངས་དམིགས་བསལ་ཞིག་ཡོད་པ་ཀུན་གྱིས་ཤེས། ལས་ཀ་གང་ཞིག་བྱེད་རན་
སྐབས་ཞི་མི་དེ་ཁྱོན་ནས་རྙེད་སར་སྡོད་ཀྱི་མེད་ལ། ལས་མཚམས་མ་བཞག་གོང་
གི་ཆུ་ཚོད་འགའ་ཞིག་ནང་ཞི་མི་དེ་གར་སོང་ཆ་མེད་དུ་འགྱུར་ཀྱང་ཁ་ལག་
བཟའ་རན་སྐབས་དང་ལས་མཚམས་བཞག་རྗེས། མོས་གནས་ཚུལ་གང་ཡང་
ལྷག་མེད་པ་ལྟ་བུས་དོན་ཡོང་གི་ཡོད། མོ་ལ་དུས་གཏན་དུ་ཁ་གཡར་ས་ཁྱད་དུ་
འཕགས་པ་རེ་ཡོད་ལ་མོས་གཞན་གཡོ་འགུལ་ཐུབ་པའི་སྐད་ངན་རྒྱག་བཞིན་
ཡོད་པས། མོའི་བསམ་པའི་སྐུལ་སློང་བཟང་པོ་ཞིག་ཡིན་པར་ཀུན་ཡིད་མ་ཆེས་
ཀ་མེད་དུ་འགྱུར་གྱི་ཡོད། གྱེན་ལོག་ལེགས་གྲུབ་བྱུང་ཡང་བོང་རྒན་པཎ་ཅ་
མིན་ལ་འགྱུར་བ་དེ་ཙམ་བྱུང་མེད་དེ། ཇུང་སིའི་དུས་ལྟར་ཁོས་གོམ་སྟབས་དལ་
ཞིང་རང་གཤིས་ཨུ་ཚུགས་ཚ་བའི་སྒོ་ནས་ལས་ཀ་བྱེད་པ་དང་། སྒྱིད་ལུག་བྱེད་
ཀྱི་མེད་ལ་ལས་ཀ་འཕར་མ་ཡང་བྱེད་ཀྱི་མེད། གྱེན་ལོག་དང་དེ་ལས་བྱུང་བའི་
འབྲས་བུའི་སྐོར་ལ་ཁོས་བསམ་འཆར་གང་ཡང་ཤོད་ཀྱི་མེད། ཁོ་ལ་ཇུང་སིའི་
དུས་ལས་ད་ལྟ་སྐྱིད་པ་མི་འདུག་གམ་ཞེས་སྐད་ཆ་དྲིས་པ་ན་ཁོས་“བོང་བུ་ཚེ་
རིང་པོ་ཡོད་པས་ཁྱོད་ཚོ་སུས་ཀྱང་བོང་རོ་མཐོང་མྱོང་ཡོད་པ་མ་རེད་”ཅེས་
ལན་འདེབས་ཀྱི་ཡོད་པས། དུད་འགྲོ་གཞན་དག་གིས་དེའི་དོན་མ་རྟོགས་ཀྱང་
མོས་མཐུན་མ་བྱེད་ཀ་མེད་དུ་འགྱུར་གྱི་ཡོད།
65

ལེའུ་གསུམ་པ་
རེས་གཟའ་ཉི་མར་ལས་ཀ་མེད་ལ་ཞོགས་ཟས་ཀྱང་དུས་རྒྱུན་ལས་ཆུ་ཚོད་
གཅིག་གིས་ཕྱི་བ་ཡོད། ཞོགས་ཟས་ཀྱི་རྗེས་ལ་ངེས་པར་དུ་སྤེལ་དགོས་
པའི་བྱེད་སྒོ་ཞིག་ཡོད་ཅིང་། བྱེད་སྒོ་དེའི་ལས་ཀ་དང་པོ་ནི་དར་ཆ་འཛུགས་
རྒྱུ་དེ་རེད། · རྟ་ཆས་མཛོད་ཁང་ནང་དུ་ལྕམ་ཇུང་སིས་སྒྲོག་རྩེའི་སྟེང་གཡོག་
བྱེད་ཀྱི་རས་སྔོ་ལྗང་ཞིག་ཡོད་པ་སི་ནའོ་སྦའོ་ཡིས་རྙེད་པས་དེའི་སྟེང་མཚོན་
དཀར་པོས་རྨིག་པ་དང་རྭ་ཅོ་བྲིས་ཤིང་། དེ་རེས་གཟའ་ཉི་མ་ཡིན་ཚད་ལ་
གཞིས་ཀའི་ལྡུམ་རྭའི་ནང་དར་ཤིང་གི་རྩེ་ལ་འཛུགས་ཀྱི་ཡོད། དར་ཆའི་
མཚོན་མདོག་སྔོ་ལྗང་དེས་དབྱིན་ཇིའི་ཞིང་ས་སྔོ་ལྗང་མཚོན་པ་དང་། རྨིག་པ་
དང་རྭ་ཅོ་དེ་ལས་མཚོན་པ་ནི་འབྱུང་འགྱུར་མིའི་རིགས་གཏོར་ཕམ་བཏང་
རྗེས་བྱུང་བའི་དུད་འགྲོའི་སྤྱི་མཐུན་རྒྱལ་ཁམས་དེ་ཡིན་ཞེས་སི་ནའོ་སྦའོ་
ཡིས་འགྲེལ་བཤད་བྱས། ·དར་ཆ་བཙུགས་ཚར་རྗེས་དུད་འགྲོ་ཚང་མ་ལྷས་རྭ་
ཆེན་པོའི་ནང་འདུ་འཛོམས་བྱེད་པ་དེ་ལ་ཚོགས་འདུ་ཞེས་གྲགས་ཤིང་། དེའི་
སྐབས་རེས་གཟའ་རྗེས་མའི་ལས་ཀའི་འཆར་གཞི་བཟོ་བ་མ་ཟད། གྲོས་གཞི་
ཡོད་དོ་ཅོག་ལ་གྲོས་བསྡུར་བྱེད་ཀྱི་ཡོད་ཀྱང་། གྲོས་གཞི་འདོན་མཁན་ནི་རྟག་
པར་ཕག་པ་ཡིན། དུད་འགྲོ་གཞན་གྱིས་འདེམས་ཤོག་འཕང་ཤེས་ཀྱང་ཁོ་
ཚོས་རང་འགུལ་ཐོག་དོན་དག་ཐག་གཅོད་བྱ་བའི་ཐབས་ཤེས་འདོན་ཤེས་ཀྱི་
མེད། དུད་འགྲོ་གཞན་དང་མི་འདྲ་བར་ཕག་པ་སི་ནའོ་སྦའོ་དང་ནཱ་ཕའོ་ལིན་
གཉིས་ཀྱིས་གྲོས་བསྡུར་ནང་འཁྲུག་ཆ་དོད་པོས་ཞུགས་ཀྱི་ཡོད། འོན་ཀྱང་ཀུན་
གྱིས་ཤེས་གསལ་ལ་ཁོ་གཉིས་བར་བསམ་འཆར་གཅིག་མཐུན་ཁྱོན་ནས་ཡོང་
གི་མེད་དེ། གཅིག་གིས་གྲོས་འགོ་བཏོན་པ་ན་གཅིག་ཤོས་དེས་རྒྱབ་གཏོད་
67

ལེའུ་གསུམ་པ་
བྱེད་ཀྱི་ཡོད། དཔེར་ན། ཤིང་འབྲས་ལྡུམ་རྭའི་རྒྱབ་ཀྱི་རྩྭ་རྭ་ཆུང་ཆུང་དེ་ལས་
ནུས་ཤོར་བའི་དུད་འགྲོ་ངལ་གསོ་རྒྱག་ས་ཞིག་ཡིན་པས་དེ་ནི་རྩོད་རྒྱུ་གང་ཡང་
མེད་པའི་དོན་དག་གཏན་འཁེལ་བ་ཞིག་ཡིན་ཡང་། དུད་འགྲོ་རིགས་མི་འདྲ་
བའི་ལས་འཁྱུར་ལོ་ཚད་ཐད་རྩོད་པ་མེ་འབར་བ་ལྟ་བུ་རྒྱག་གི་ཡོད། ཚོགས་
འདུ་ཡོད་དོ་ཅོག་“དབྱིན་ཇིའི་དུད་འགྲོ་”ཞེས་པའི་གཞས་སྒྲའི་ནང་མཇུག་
སྒྲིལ་ཞིང་།ཕྱི་དྲོ་སྐྱིད་སྐྱིད་ནང་རྫོགས་ཀྱི་ཡོད།
ཕག་པ་དེ་དག་གིས་རྟ་ཆས་མཛོད་ཁང་དེ་བཀོད་འདོམས་ཁང་དུ་བསྒྱུར་
ནས་དགོང་མོ་ཁོ་ཚོས་གཞིས་ཀའི་མ་ཁང་ནས་ཁྱེར་ཡོང་བའི་དེབ་ཅིག་ལས་
ལྕགས་བཟོ་དང་ཤིང་བཟོ་སོགས་དགོས་མཁོ་ཆེ་བའི་ལག་ཤེས་སྦྱོང་གི་ཡོད།
ཕག་པ་སི་ནའོ་སྦའོ་ཡིས་དུད་འགྲོ་གཞན་ལ་འབྲི་ཀློག་སློབ་པ་མ་ཟད།
ད་
དུང་ཁོས་དུད་འགྲོའི་ཚོགས་པ་ཞེས་འབོད་པའི་ནང་དུད་འགྲོ་སྒྲིག་འཛུགས་
བྱ་རྒྱུའི་ལས་བྲེལ་ནང་ཞུགས། ཁོས་དེ་ལ་ཉོབ་སྣང་ཏིལ་འབྲུ་ཙམ་མེད་པའི་
སྒོ་ནས་བྱ་མོ་དེ་དག་ལ་སྒོ་ང་ཐོན་སྐྱེད་ཚོགས་ཆུང་དང་། བ་མོ་དེ་དག་ལ་
མཇུག་མ་གཙང་མའི་མཐུན་ཚོགས། རི་སྐྱེས་བློ་མཐུན་སློབ་གསོ་ཚོགས་ཆུང་
(དེའི་དམིགས་ཡུལ་གཙོ་བོ་ནི་ཙི་ཙི་དང་རི་བོང་བཏུལ་རྒྱུ་དེ་ཡིན་) བཅས་
བཙུགས་ཤིང་། ལུག་ལ་སྔར་ལས་དཀར་བའི་བལ་གྱི་བྱེད་སྒོ་ཞེས་པ་སོགས་
བཙུགས། ཁྱོན་ཡོངས་ནས་བཤད་ན་རྣམ་གྲངས་དེ་དག་ལེགས་གྲུབ་མ་བྱུང་
བ་ནི། དཔེར་ན། ·རི་སྐྱེས་སྲོག་ཆགས་འདུལ་བའི་ལས་ཀ་དེ་དེ་མ་ཉིད་དུ་
ཕམ་ཉེས་སུ་སོང་སྟེ། རི་སྐྱེས་སྲོག་ཆགས་དེ་དག་གྱིས་སྔར་བཞིན་རང་སྣང་
69

ལེའུ་གསུམ་པ་
གང་ཤར་གྱིས་འཚོ་གནས་བྱེད་པ་དང་། དེ་དག་ལ་སེམས་བཟང་བྱས་པ་ན་
དེ་དག་གིས་གཞན་གྱི་སེམས་བཟང་བེད་སྤྱོད་བྱེད་ཀྱི་ཡོད། ཞི་མི་དེས་ཉི་མ་
འགའ་ཤས་རིང་སློབ་གསོའི་ཚོགས་ཆུང་ནང་ལུས་སེམས་གཉིས་ཀས་ཞུགས་
ཀྱང་། ཉིན་གཅིག་མོས་ཐོག་ཁའི་སྒང་ལ་བསྡད་ནས་མོ་དང་རྒྱང་ཐག་དེ་ཙམ་
མེད་པའི་སར་ཡོད་པའི་ཁང་བྱིའུ་འགའ་ཞིག་དང་སྐད་ཆ་ཤོད་བཞིན་ཡོད་པ་
མཐོང་། མོས་དེ་དག་ལ་ད་ལྟ་དུད་འགྲོ་ཚང་མ་བློ་མཐུན་ཡིན་པས་ཁང་བྱིའུ་ཡི་
འདོད་པར་ཡོད་ན་མོའི་སྦར་མོའི་སྟེང་ཉལ་ན་འགྲིག་ཅེས་བཤད་ཀྱང་ཁང་བྱིའུ་
དེ་དག་གིས་སྔར་བཞིན་མོ་དང་རྒྱང་ཐག་ཅུང་ཟད་བཞག་ནས་བསྡད།
འོན་ཀྱང་འབྲི་ཀློག་འཛིན་གྲྭར་གྲུབ་འབྲས་ཆེན་པོ་བྱུང་སྟེ་སྟོན་ཀ་ཟིན་
སྐབས་ཆུ་ཚད་ལ་མ་བལྟོས་པར་དུད་འགྲོ་ཚང་མ་ཡིག་རྨོངས་ལས་ཐར། ཕག་
པ་དེ་དག་འབྲི་ཀློག་བྱང་ཆུབ་པ་བྱུང་། ཁྱི་དེ་དག་གིས་ཀློག་ཐབས་ཅུང་ལེགས་
པོ་སྦྱང་ཐུབ་ཀྱང་སྤྱོད་ཁྲིམས་དོན་ཚན་བདུན་མ་གཏོགས་གཞན་དག་གང་
ལ་ཡང་དབྱིངས་མ་ཞུགས། ར་ཕོ་མུ་རིལ་གྱིས་ཁྱི་ལས་ལེགས་པ་ཀློག་ཐུབ་པས་
སྐབས་འགར་ཁོས་དུད་འགྲོ་གཞན་ལ་དགོང་མོ་ཚགས་པར་བཀླགས་ཀྱི་ཡོད་
ཅིང་། ཚགས་པར་དེ་དག་ནི་ཁོས་གད་སྙིགས་ལས་བསྒྲུགས་པ་ཡིན། བོང་རྒན་
པཎ་ཅ་མིན་གྱིས་ཕག་པ་དང་འདྲ་བར་ཀློག་ཐུབ་ཀྱང་ཁོས་འཇོན་ཐང་དེ་
བེད་སྤྱོད་ཁྱོན་ནས་བྱེད་ཀྱི་མེད། ཁོའི་ཤོད་སྟངས་ལྟར་ན། རིན་ཐང་ཡོད་
པ་གང་ཡང་ཀློག་རྒྱུ་མི་འདུག་ཟེར། རྒོད་མ་ཁྭ་ལེ་ཝར་གྱིས་ཀ་མད་ཆ་ཚང་
ཤེས་ཀྱང་དེ་དག་ཕན་ཚུན་སྦྲེལ་ནས་བརྗོད་པ་བཟོ་མ་ཐུབ། རྟ་ཕོ་སྦོག་སེར་
71

ལེའུ་གསུམ་པ་
གྱིས་མིང་གཞི་ཀ་སྡེ་ལས་བརྒལ་མ་ཐུབ། ཁོས་ཁོའི་རྨིག་པ་ཆེན་པོ་དེས་ཐལ་
བའི་ནང་མིང་གཞི་ཀ་ཁ་ག་ང་བཅས་བྲིས་རྗེས། རྣ་ཅོག་རྒྱབ་ཏུ་དབྱུགས་ནས་
ཡི་གེ་དེ་དག་ལ་མིག་འབུར་ཚུགས་སུ་བལྟས་ནས་སྡོད་པ་དང་། སྐབས་འགར་
ཁོས་ཟེ་དཀྲུག་ཙམ་དཀྲུག་ཙམ་བྱས་ནས་དེ་རྗེས་མིང་གཞི་ག་རེ་ཡིན་མིན་དྲན་
ཐབས་བྱས་ཀྱང་བློ་ལ་རྩ་བ་ནས་ཤར་མ་ཐུབ། དོན་དམ་དུ་སྐབས་ཤིག་ལ་ཁོས་
མིང་གཞི་ཅ་ཆ་ཇ་ཉ་ཡང་ཤེས། འོན་ཀྱང་ཁོས་དེ་དག་ཤེས་སྐབས་མིང་གཞི་ཀ་
སྡེ་བརྗེད་ཚར་པ་ཧ་གོ་བས་མཐའ་མ་དེར་ཁོས་ཀ་སྡེ་ཙམ་འབྲི་ཐུབ་པར་འདོད་
པ་ཚིམས་པ་བྱས་ནས་ཉི་མ་རེར་དེ་དག་ཐེངས་རེ་གཉིས་བྲིས་ནས་རང་གི་དྲན་
ཤེས་གཏན་པོ་ཡོང་ཐབས་བྱས། རྒོད་མ་མུའུ་ལི་ཡིས་རང་གི་མིང་ནང་ཡོད་པའི་
ཡི་གེ་དེ་དག་ཕུད་གཞན་དག་གང་ཡང་མ་སྦྱངས། མོས་ལྕང་མའི་ཡལ་ག་ཕྲ་མོ་
ཞིག་གིས་ཡིག་གཟུགས་མཛེས་པོ་ཞིག་བྲིས་རྗེས་མེ་ཏོག་གི་རྒྱན་བརྒྱབ་ནས་དེ་
དག་གི་གཡས་གཡོན་དུ་བློ་ཡིད་ཚིམ་པོས་ཡར་འགྲོ་མར་འགྲོ་བྱེད་ཀྱི་ཡོད།
གཞིས་ཀའི་ནང་གི་དུད་འགྲོ་གཞན་དག་གིས་མིང་གཞི་ཀ་ཙམ་ལས་
གཞན་གང་ཡང་མ་ཤེས། དེ་ཙམ་དུ་མ་ཡིན་པར་ལུག་དང་། བྱ་མོ། ཡཱ་ཙེ་
སོགས་དུད་འགྲོ་ལྐུགས་ཤོས་དེ་དག་གིས་སྤྱོད་ཁྲིམས་དོན་ཚན་བདུན་ཡང་
སེམས་ལ་ངེས་མ་ཐུབ། .དེས་ན་ཕག་གསེབ་སི་ནའོ་སྦའོ་ཡིས་བསམ་བློ་དྲུག་
གསུམ་བཅོ་བརྒྱད་བསྐོར་རྗེས། སྤྱོད་ཁྲིམས་དོན་ཚན་བདུན་དེ་དོན་དངོས་
ཐོག་“་སུག་བཞི་ཅན་རྣམས་བཟང་། རྐང་གཉིས་ཅན་རྣམས་ངན་”ཞེས་པའི་
སྡོམ་ཚིག་དེའི་ནང་བསྡུ་ཐུབ་པའི་ཁྱབ་བསྒྲགས་བྱས། ཁོས་དེའི་ནང་དུད་
འགྲོའི་རིང་ལུགས་ཀྱི་སྙིང་དོན་ཚུད་ཡོད་པས་གང་ཞིག་གིས་དེ་ཡི་དོན་སྙིང་
73

ལེའུ་གསུམ་པ་
རྟོགས་ཐུབ་ན་དེས་མིའི་རིགས་ཀྱི་ཤུགས་རྐྱེན་ལས་གཡོལ་ཐུབ་ཟེར་བཤད། བྱ་
བྱིའུ་ལ་རྐང་ལག་གཉིས་ལས་མེད་སྟབས་ཐོག་མར་ཁོ་ཚོས་དེ་ལ་ངོ་རྒོལ་བྱས
འོན་ཀྱང་ཕག་གསེབ་སི་ནའོ་སྦའོ་ཡིས་དེ་དེ་ལྟར་མིན་པ་ར་སྤྲོད་བྱས་པ་སྟེ།
ཁོ་ན་རེ “བློ་མཐུན་ཚོ། བྱ་ཡི་གཤོག་པ་ནི་མདུན་སྐྱོད་བྱ་བྱེད་ཀྱི་ཡན་ལག་
ཅིག་ཡིན་པ་ལས་གཡོ་ཐབས་བྱ་བྱེད་ཀྱི་ཡོ་ཆས་ཤིག་མ་རེད། དེས་ན་དེ་སུག་
ལག་ཅིག་ཏུ་ངོས་འཛིན་བྱ་དགོས། མིའི་མཚོན་རྟགས་གཙོ་བོ་དེ་ལག་པ་ཡིན་
ཞིང་། ཁོ་ཚོས་ཡོ་ཆས་དེ་བེད་སྤྱད་ནས་སྡིག་པ་ཡོད་དོ་ཅོག་གསོག་གི་ཡོད་པ་
རེད་”ཅེས་བཤད།
བྱ་བྱིའུ་དེ་དག་གིས་སི་ནའོ་སྦའོ་ཡི་སྐད་ཆ་རིང་པོ་དེའི་གོ་དོན་མ་རྟོགས་
ཀྱང་ཁོའི་འགྲེལ་བཤད་དང་ལེན་བྱས་པས་ཉམ་ཆུང་དུད་འགྲོ་དེ་དག་ལེགས་
བཤད་གསར་པ་དེ་སློབ་སྦྱོང་བྱེད་དུ་བཅུག ལྷས་རྭའི་ཟུར་གྱི་གྱང་སྟེང་གི་སྤྱོད་
ཁྲིམས་དོན་ཚན་བདུན་གྱི་ཐོད་དེར་སུག་ལག་བཞི་ལྡན་བཟང་། ྋ རྐང་གཉིས་
ཅན་རྣམས་ངན་ཞེས་པ་དེ་ཡིག་གཟུགས་ཆེན་པོས་བྲིས། ལུག་དེ་དག་གིས་དེ་
སེམས་ལ་ངེས་ཐུབ་རྗེས་དེ་བས་དགའ་པོ་བྱུང་ནས་ཁོ་ཚོ་ཕྱི་ལ་ཉལ་སྐབས་ཁོ་ཚོ་
ཚང་མས་“སུག་ལག་བཞི་ལྡན་བཟང་། རྐང་གཉིས་ཅན་རྣམས་ངན་། སུག་ལག་
བཞི་ལྡན་བཟང་། རྐང་གཉིས་ཅན་རྣམས་ངན་”ཞེས་མ་ཎི་འདྲེན་འདྲེན་བྱས་
པ་མ་ཟད། ཆུ་ཚོད་འགའ་རེའི་ནང་དེ་ལྟར་བྱེད་པ་ལས་དེ་ལ་ཉོབ་སྣང་ཁྱོན་
ནས་བྱེད་ཀྱི་མེད།
75

ལེའུ་གསུམ་པ་
ནཱ་ཕའོ་ལིན་གྱིས་སི་ནའོ་སྦའོ་ཡི་བྱེད་སྟངས་དེ་དག་ལ་དོ་སྣང་དེ་ཙམ་མ་
བྱས། ཁོའི་ཤོད་ཚུལ་ལྟར་ན། གཞོན་སྐྱེས་དེ་དག་སློབ་གསོ་བྱ་རྒྱུ་དེ་དར་མའི་
ཆེད་དུ་ལས་ཀ་གང་འདྲ་ཞིག་བྱས་པ་ལས་གལ་ཆེ་བ་ཡོད་ཟེར། དེ་ནི་འཇམ་རྩྭ་
བརྔས་ཚར་མ་ཐག་ཏུ་བྱུང་བའི་གནས་ཚུལ་ཞིག་ཡིན་ཏེ། ཁྱི་མོ་རྩྭ་སིལ་དང་སྦུ་
ལུའུ་སྦེལ་ལ་ཁྱི་ཕྲུག་སྤུས་མ་དགུ་སྐྱེས་པ་དེ་དག་འོ་ཐག་བཅད་མ་ཉིད་དུ་ནཱ་
ཕའོ་ལིན་གྱིས་ཁོ་ཚོའི་ཨ་མ་དང་ཁ་ཕྲལ་ནས་ཁྲིད། ཤོད་སྲོལ་ལ་ཁོ་རང་ཉིད་
ཀྱིས་ཁོ་ཚོའི་སློབ་གསོར་འགན་འཁུར་གྱི་ཡིན་ཟེར། ཁོས་ཁྱི་ཕྲུག་དེ་དག་རྟ་ཆས་
མཛོད་ཁང་གཅིག་པུ་ནས་སྐས་ཀ་ལ་བརྟེན་ནས་འགྲོ་ཐུབ་པའི་སྟེང་ཁང་ཞིག་
གི་ནང་ཁྲིད་དེ་ལྐོག་ཉར་བྱས་པས། མི་རིང་བར་གཞིས་ཀའི་དུད་འགྲོ་གཞན་
གྱིས་བརྗེད་ངས་སུ་ཤོར།
འོ་མ་གང་དུ་སོང་མིན་གྱི་གསང་བ་དེ་མི་རིང་བར་ཆུ་དྭངས་ཉ་གསལ་དུ་
འགྱུར། དེ་ནི་ཕག་པའི་ཉིན་ལྟོའི་ནང་བསྲེས་པ་ཤེས། ཀུ་ཤུ་སྔ་སྨིན་དེ་དག་
ད་ལྟ་སྨིན་པ་མ་ཟད། ལྷགས་པས་དབྱུགས་པའི་ཤིང་འབྲས་ཀྱིས་ཤིང་འབྲས་
སེན.....
ལྡུམ་རྭ་ཁེངས། དུད་འགྲོ་དེ་དག་གི་9
སྙོམས་སྤྲོད་ཀྱི་རེད་བསམས་ཀྱང་། ཉིན་ཞིག་ལྷགས་པས་དབྱུགས་པའི་ཤིང་
འབྲས་རྣམས་བསྒྲུག་དགོས་པ་མ་ཟད་། དེ་དག་རྟ་ཆས་མཛོད་ཁང་དུ་ཕག་པའི་
མཁོ་ཆེད་དུ་སྐྱེལ་དགོས་པའི་བཀའ་འབྱོར། དོན་དེར་དུད་འགྲོ་འགའ་ཞིག་
གིས་མ་འདོད་པའི་སྐད་ཆ་སྐད་ཤུགས་ཆུང་ངུས་བཤད་ཀྱང་ཕན་པ་ཅི། ཕག་
པ་ཚང་མས་དོན་དེར་མོས་མཐུན་བྱས་པ་མ་ཟད། ཐ་ན་ནཱ་ཕའོ་ལིན་དང་སི་
ནའོ་སྦའོ་ཡང་བློ་ཁ་གཅིག་མཐུན་བྱུང་བའི་དོན་དག་ཅིག་ལགས། འོན་ཀྱང་
ཕག་ཕྲུག་སི་ཀུལ་ལཱ་མངགས་ནས་དུད་འགྲོ་གཞན་ལ་དེའི་སྐོར་ལ་དགོས་
77

ལེའུ་གསུམ་པ་
ངེས་འགྲེལ་བཤད་བྱས།
ཁོས་སྐད་ཤུགས་ཆེན་པོས་“བློ་མཐུན་ཚོ། ངའི་རེ་བ་ལ་ཁྱེད་ཚོས་ཕག་པས་
དེ་ལྟར་བྱས་པ་དེ་རང་ཤེད་ཚ་པོ་དང་ཡང་ན་དམིགས་བསལ་དབང་ཆ་བེད་
སྤྱོད་བྱས་པ་རེད་མ་སོམས་རོགས། ང་ཚོ་ཕལ་ཆེ་བ་འོ་མ་དང་ཀུ་ཤུ་ལ་དགའ་
པོ་མེད། ང་ཚོས་དེ་ལྟར་བྱེད་པའི་དམིགས་ཡུལ་གཅིག་པུ་ནི་ང་ཚོའི་བདེ་ཐང་
ལ་བསམ་གཞིགས་བྱས་པ་ཡིན་ཞིང་། བློ་མཐུན་ཚོ། ཚན་རིག་ལས་ར་སྤྲོད་བྱུང་
བར་གཞིགས་ན། འོ་མ་དང་ཀུ་ཤུའི་ནང་ཕག་པའི་བདེ་ཐང་ལ་མེད་དུ་མི་རུང་
བའི་རྒྱུ་ཆ་ལྡན་ཡོད་པ་དེ་རེད། ང་ཚོ་ཕག་པ་ནི་ཀླད་པའི་ངལ་རྩོལ་བྱེད་མཁན་
ཡིན་ཞིང་། གཞིས་ཀའི་དོ་དམ་དང་སྒྲིག་འཛུགས་ཚང་མ་ང་ཚོར་བརྟེན་དགོས་
ཀྱི་ཡོད་ལ། ང་ཚོས་ཉིན་མཚན་མེད་པར་ཁྱེད་ཚོའི་བདེ་སྡུག་གི་ཆེད་དུ་བསམ་
གཞིགས་བྱེད་དགོས་ཀྱི་ཡོད་རེད། ཁྱེད་ཚོའི་དོན་དུ་ང་ཚོས་འོ་མ་འཐུང་བ་དང་
ཀུ་ཤུ་བཟའ་ཡི་ཡོད་རེད། ང་ཚོ་ཕག་པས་ང་ཚོའི་འོས་འགན་ལེགས་གྲུབ་མ་བྱུང་
ན་ག་རེ་ཡོང་གི་ཡོད་པ་ཤེས་ཀྱི་ཡོད་དམ། ཇུང་སིས་ཚུར་ལོག་ཡོང་རྒྱུ་རེད།
ཏན་ཏན་རེད། བློ་མཐུན་ཚོ་”ཞེས་ཕག་ཕྲུག་དེས་ཧ་ལམ་ཞུ་བ་འབུལ་བའི་ཚུལ་
ཞིག་བཏོན་ནས་བརྗོད་རྗེས། ཕྱོགས་གཅིག་ནས་གཞན་ཞིག་ཏུ་མཇུག་མ་དབྱུག་
ཙམ་དབྱུག་ཙམ་བྱེད་བཞིན་དུ་བསྐྱོད་ནས་“ཁྱེད་ཚོའི་ནང་ཏན་ཏན་ཇུང་སི་
ལོག་ཡོང་རྒྱུར་རེ་སྒུག་བྱེད་མཁན་གཅིག་ཀྱང་ཡོད་སྲིད་ཀྱི་མ་རེད་”ཅེས་བརྗོད།
ད་ལྟ་དུད་འགྲོ་དེ་དག་གིས་དོན་དག་གཅིག་ཤིན་ཏུ་གསལ་པོ་ཤེས་ཡོད་
པ་ནི་ཇུང་སི་ལོག་མ་ཡོང་ན་ཅི་མ་རུང་བསམས་པ་དེ་ཡིན་ཞིང་། དོན་
དེ་ཁ་གསལ་བྱུང་བས་ཁོ་ཚོར་སྐད་ཆ་གཞན་དག་གང་ཡང་ཤོད་རྒྱུ་མེད།
79

ལེའུ་གསུམ་པ
ཕག་པ་བདེ་ཐང་ངང་གནས་ཐུབ་པ་བྱ་རྒྱུའི་གལ་འགངས་རང་བཞིན་དེ་གསལ་
པོ་ཞིག་ཏུ་གྱུར་བས། ཕྱིས་འབྱུང་འོ་མ་དང་ལྷགས་པས་དབྱུགས་པའི་ཀུ་ཤུ་(ད་
དུང་དངོས་སུ་སྨིན་པའི་ཀུ་ཤུ་)ཚང་མ་ཕག་པ་ཁོ་ནའི་ཆེད་དུ་ཉར་ཚགས་བྱ་
རྒྱུར་དུད་འགྲོ་ཚང་མས་རྩོད་མེད་མོས་མཐུན་བྱས།
81

ལེའུ་བཞི་པ་
ལེའུ་བཞི་པ།
ཕག་པ་ནཱ་ཕའོ་ལིན་དང་སི་ནའོ་སྦའོ་གཉིས་ཀྱིས་ཉིན་ལྟར་ཕུག་རོན་ཁྱུ་ཞིག་
ཁྱིམ་མཚེས་གཞིས་ཀར་མངགས་ནས་ཁོ་ཚོ་ཁྱིམ་མཚེས་གཞིས་ཀའི་དུད་འགྲོའི་
ཁྲོད་འདྲེས་ཏེ་གྱེན་ལོག་སྐོར་བཤད་པ་དང་། “དབྱིན་ཇིའི་དུད་འགྲོ་”ཞེས་པའི་
གཞས་གདངས་སློབ་ཏུ་བཅུག་པས། དབྱར་མཇུག་ཏུ་སླེབས་དུས་རྒྱལ་ཁབ་ཕྱེད་
ཀ་ཙམ་ལ་དུད་འགྲོའི་གཞིས་ཀར་གནས་ཚུལ་ག་རེ་ལྷག་མིན་སྐོར་གྱི་གསར་
འགྱུར་གྱིས་ཁྱབ།
དེའི་ཚེ་སྐུ་ཞབས་ཇུང་སིས་དུས་ཚོད་མང་ཆེ་བ་ཝི་ལིང་ཏུན་གྱི་སེང་དམར་
ཨར་ཁང་ནང་ཉན་མཁན་ཡོད་དོ་ཅོག་ལ་དུད་འགྲོ་ཕན་མ་ཐོགས་པ་ཁྱུ་
ཞིག་གིས་ཁོའི་གཞིས་ཀ་འཕྲོག་བཅོམ་བྱས་པ་ལས་བྱུང་བའི་ལུགས་མཐུན་མ་
ཡིན་པའི་སྡུག་བསྔལ་ཁོས་མྱོང་དགོས་བྱུང་བའི་སྐོར་འཁང་ར་བྱེད་བཞིན་དུ་
བསྐྱལ། གཞིས་བདག་གཞན་དག་གིས་མ་གཞི་ཁོ་ལ་སྙིང་རྗེ་བྱས་ཀྱང་། ཐོག་
མར་རོགས་པ་དེ་ཙམ་མ་བྱས། དོན་དངོས་ཐོག་གཞིས་བདག་དེ་དག་གི་
སེམས་ནང་སྐུ་ཞབས་ཇུང་སིའི་བཀྲ་མ་ཤིས་པ་དེ་དག་གང་འདྲ་བྱས་ན་རང་
གི་བཀྲ་ཤིས་པའི་དོན་ཞིག་ཏུ་འགྱུར་ཐུབ་བམ་བསམས། སྟབས་ལེགས་པར
དུད་འགྲོའི་གཞིས་ཀའི་ཁྱིམ་མཚེས་སུ་གནས་པའི་གཞིས་ཀ་དེ་གཉིས་ཀྱི་སྦྱིན་
བདག་ནི་མི་ཚེ་སྟོང་ཟད་གཏོང་མཁན་ཤ་སྟག་ཡིན་ཏེ། གཞིས་ཀ་གཅིག་གི་
མིང་ལ་ཧྥོག་སི་ཝུ་ཏྭ་ཟེར་ཤིང་། གཞིས་ཀ་དེ་ས་རྒྱ་ཆེན་པོ་ཡོད་ཀྱང་དར་སྲོལ་
རྙིང་པ་ལྟར་བསྐྲུན་པ་ཞིག་ཡིན་པ་མ་ཟད། ཡུན་རིང་བདག་སྐྱོང་བྱེད་མཁན་
མ་བྱུང་བས་རྩྭ་ཐང་ཉམས་རྒུད་དུ་སོང་ནས་གང་སར་རྩྭ་ཡན་གྱིས་ཁེངས་
ཤིང་། གཞིས་ཀའི་མཐའ་གྲུ་ཡང་ཞིག་རལ་དུ་སོང་བ་ཞིག་ཡོད། གཞིས་ཀ་
83

ལེའུ་བཞི་པ་
དེའི་སྦྱིན་བདག་སྐུ་ཞབས་ཕིལ་ཁིང་ཏུན་ཞེས་པ་ནི་དུས་ཚིགས་དང་བསྟུན་ནས་
ཡང་ན་ཉ་ཟིན་པ་དང་། ཡང་ན་རི་དྭགས་རྒྱག་པར་སྐྱོད་པའི་མི་གནས་བཟོས་
བདེ་པོ་ཞིག་ཡིན།གཞིས་ཀ་གཞན་དེའི་མིང་ལ་ཕིན་ཆི་ཧྥིལ་ཏཱ་ཟེར་ཞིང་། དེ་ནི་
ཅུང་ཆུང་ཙམ་ཡོད་པས་བདག་སྐྱོང་ཡང་ལེགས་ཙམ་བྱུང་ཡོད། གཞིས་བདག་
སྐུ་ཞབས་ཧྥ་རི་ཏ་རི་ཀྭ་ཞེས་པ་ནི་རིན་གོང་སྤོར་གཅོག་འཇོན་པའི་མིང་གྲགས་
ལྡན་ཞིང༌། གཤིས་ཀ་གྱོང་ལ། སྤྱང་གྲུང་ལྡན་པ་ཞིག་ཡིན་ཡང་རྒྱུན་དུ་ཁྲིམས་
རྩོད་ནང་ཚུད་ཀྱི་ཡོད། གཞིས་བདག་དེ་གཉིས་འཆམ་པོ་ཁྱོན་ནས་མེད་པས་
དོན་དག་ག་རེ་ཡིན་ཡང་ཕན་ཚུན་མོས་མཐུན་ཡོང་བ་ཁག་པོ་ཡོད་ལ། ཐ་ན་
གཉིས་ཀའི་ཁེ་ཕན་སྲུང་སྐྱོབ་བྱ་ཆེད་ཡིན་ཡང་བློ་ཁ་གཅིག་ཏུ་མཐུན་པ་ཤིན་ཏུ་
དཀའ།
འོན་ཀྱང་དུད་འགྲོའི་གཞིས་ཀའི་གྱེན་ལོག་དེས་ཁོ་གཉིས་བླ་ཆད་དགོས་
པ་ཞིག་བཟོས་པ་མ་ཟད། ཁོ་ཚོའི་གཞིས་ཀའི་ནང་གི་དུད་འགྲོས་དེའི་སྐོར་མ་
ཤེས་པ་བྱ་རྒྱུར་སེམས་ནུས་ཡོད་རྒུ་འདོན་གྱི་ཡོད། ཐོག་མར་ཁོང་ཚོས་དུད་
འགྲོ་རང་ཉིད་ཀྱིས་གཞིས་ཀ་བདག་སྐྱོང་བྱེད་ཅེས་པའི་བསམ་ཚུལ་དེར་ཁྲེལ་
དགོད་བྱས་ཤིང་སྣང་ཆུང་བྱས་ནས་དོན་དག་དེ་དགོང་མོ་གཅིག་གི་ནང་
འཇའ་ཡལ་བ་ལྟར་ཆགས་ཀྱི་རེད་ཅེས་བཤད། . མཱ་ནོར་གཞིས་ཀའི་( ཁོ་ཚོས་
ཨུ་ཚུགས་ཚ་པོས་མཱ་ནོར་གཞིས་ཀ་ཞེས་མུ་མཐུད་འབོད་པ་ལས་དུད་འགྲོའི་
གཞིས་ཀ་ཞེས་རྩ་བ་ནས་འབོད་འདོད་བྱེད་ཀྱི་མེད་)དུད་འགྲོའི་སྐོར་བརྗོད་
སྐབས། དུད་འགྲོ་དེ་དག་ནམ་ཞིག་ནང་འཁྲུག་རྫོགས་མཐའ་མེད་པའི་ནང་
ཚུད་པ་དང་སྦྲགས། མགྱོགས་ནས་མྱུར་དུ་ལྟོགས་ཤི་ཐེབས་ཀྱི་རེད་ཟེར། དུས་
ཚོད་ནི་རིམ་བཞིན་ཕྱིན་ཅིང་། དུད་འགྲོ་དེ་དག་ལྟོགས་ཤི་ཐེབས་མེད་པ་ར་
85

ལེའུ་བཞི་པ་
སྤྲོད་བྱུང་བས། ཕེ་རི་ཏ་རི་ཀྭ་དང་ཕིལ་ཁིང་ཏུན་གྱི་ཤོད་སྟངས་ཀྱང་འགྱུར་ཏེ་
དུད་འགྲོའི་གཞིས་ཀར་སྡིག་སྤྱོད་གཞན་ལ་མེད་པ་ལག་བསྟར་བྱེད་བཞིན་ཡོད་
པའི་སྐོར་བརྗོད་པ་སྟེ། དཔེར་ན། གཞིས་ཀ་དེར་རང་རིགས་ཀྱི་ཤ་རང་གིས་
བཟའ་བ་དང་། ཕན་ཚུན་རྨིག་ལྕགས་ཚ་པོས་མནར་གཅོད་གཏོང་བ། དུད་འགྲོ་
མོ་ཚང་མ་སྤྱི་ལ་སྤྱོད་པ་སོགས་ལག་བསྟར་བྱེད་ཀྱི་ཡོད་པས། དེ་ནི་རང་བྱུང་
ཆོས་ཉིད་དང་འགལ་བའི་གྱེན་ལོག་ཅིག་རེད་ཅེས་ཧྥ་རི་ཏ་རི་ཀཱ་དང་ཕིལ་ཀིང་
ཏུན་གྱིས་བཤད་པ་ལྟ་བུའོ།
འོན་ཀྱང་སྒྲུང་དེ་དག་ལ་རྦད་དེ་ཡིད་ཆེས་བྱེད་མཁན་གཏན་ནས་མ་
བྱུང་། དེ་ལས་ལྡོག་སྟེ། ·འགྲོ་བ་མིའི་རིགས་མཐར་བསྐྲད་ནས་དུད་འགྲོའི་
དོན་དག་དུད་འགྲོ་ཉིད་ཀྱིས་ཐག་གཅོད་པའི་རྫོགས་ལྡན་གཞིས་ཀའི་སྐོར་མུ་
མཐུད་ནས་གྲོང་ཚོའི་ནང་ཁྱབ་ཅིང་། ལོ་ཧྲིལ་པོའི་ནང་གྲོང་གསེབ་ཡོངས་ལ་
རྣམ་པ་མི་འདྲ་བའི་གྱེན་ལོག་གི་རྦ་རླབས་ཤིག་འཕྱུར། དུས་རྒྱུན་ཁ་ལོ་བསྒྱུར་
བདེ་བའི་གླང་དེ་དག་གློ་བུར་དུ་ཞེད་སྣང་ཚ་པོ་ཞིག་ཏུ་གྱུར་བ་དང་། ལུག་
གིས་རྩྭ་རྭའི་ལྕགས་དྲ་གཏོར་ནས་ལྟོགས་རྔམས་ཆེན་པོས་རྩྭ་ལོ་གསུམ་བཟའ་
བ། བ་མོས་འོ་ཟོམ་གཏོར་བ། རྔོན་པས་རང་གི་ས་མཚམས་ལས་བརྒལ་ནས་
གཞན་གྱི་གནས་སུ་ཡོད་པའི་རི་དྭགས་རྒྱག་པ་སོགས་བྱུང་། དེ་དག་ཀུན་ལས་
ལྷག་པ་ནི་“དབྱིན་ཇིའི་དུད་འགྲོ་”ཞེས་པ་དེའི་གཞས་གདངས་དང་གཞས་
ཚིག་བསམ་ཡུལ་ལས་འདས་པའི་མྱུར་ཚད་ཞིག་གིས་ས་ཕྱོགས་གང་སར་ཁྱབ།
འགྲོ་བ་མིའི་རིགས་ཀྱིས་གཞས་དེ་གོ་སྐབས། ཁོ་ཚོས་དེ་ནི་སྙིང་པོ་ཁྱོན་ནས་
མེད་པའི་གཞས་ཤིག་རེད་ཟེར་ཁུལ་བྱས་ཀྱང་སེམས་རྟིང་གི་ཁོང་ཁྲོ་གནོན་
མ་ཐུབ། མི་དེ་ཚོའི་ཤོད་ཚུལ་ལྟར་ན། དུད་འགྲོ་དེ་དག་གིས་ངོ་ཚ་ཁྲེལ་མེད་
87

ལེའུ་བཞི་པ་
ཀྱི་གཞས་རྙོག་དེ་ལྟ་བུ་གཏོང་བ་ནི་གོ་བ་ལེན་ཐབས་མི་འདུག་ཟེར། གཞས་དེ་
གཏོང་མཁན་དུད་འགྲོ་ཟིན་ཐུབ་ན་གནས་དེ་ག་རང་ལ་ཉེས་རྡུང་གཏོང་རྒྱུ་
ཡིན་ཟེར་ཡང་གཞས་དེ་འགོག་ཐབས་ཅི་ལ་ཡོད། བྱ་ནག་གིས་གཞས་དེ་ལྕགས་
དྲའི་སྟེང་གཏོང་བ་དང་། ཕུག་རོན་གྱིས་གཞས་དེ་ཡོ་འབོག་གི་ཁྲོད་དུ་གཏོང་
བ། དེ་ནི་མགར་བས་ལྕགས་རྡུང་བའི་སྒྲ་རུ་གྱུར་བ་མ་ཟད། ཕྱག་ཁང་གི་དྲིལ་
བུའི་སྒྲ་རུ་ཞུགས། མིའི་རིགས་ཀྱིས་སྒྲ་དེ་གོ་སྐབས་རང་དབང་མེད་པར་འདར་
སིག་ཤོར་ཅིང་། སྒྲ་དེ་ལས་ཁོ་ཚོའི་བཀྲ་མ་ཤིས་པའི་མ་འོངས་ཀྱི་ལས་དབང་
ཐོས།
ཟླ་བ་བཅུ་པའི་ཟླ་སྟོད་ཙམ་ལ་ལོ་ཏོག་བརྔ་བསྡུ་བྱས་ཟིན་ཅིང་། གཡུལ་ལས་
འགའ་ཞིག་ཀྱང་བྱས་ཚར། ཕུག་རོན་ཁྱུ་ཞིག་གིས་ནམ་འཕངས་བཅད་དེ་
འཕུར་ཡོང་ཞིང་། དུད་འགྲོའི་གཞིས་ཀའི་སྒོ་རྭའི་ནང་བྲེལ་འཚུབ་ཆེན་པོས་
བབས། ཇུང་སི་དང་ཁོའི་མི་ཡོད་དོ་ཅོག དེ་བཞིན་གཞིས་ཀ་ཧྥོག་སི་ཝུ་ཏ་དང་
ཕིན་ཆི་ཕིལ་ཏ་གཞིས་ཀ་ནས་ཡིན་པའི་མི་བཅུ་གྲངས་ཤིག་གིས་ཁྲ་མ་ལྔ་ལྡན་
གྱི་རྒྱལ་སྒོ་དེ་བརྒྱུད་ནས་གཞིས་ཀར་ཕྱོགས་པའི་གཞུང་ལམ་དེའི་སྟེང་ཤོར་ཡོང་
བ་ཤེས། ཇུང་སིས་མེ་མདའ་ཞིག་ཁྱེར་ཡོད་པ་ཕུད་གཞན་རྣམས་ཀྱིས་བེར་རྒྱུག་
ཁྱེར་ཡོད་པར་བལྟས་ན། ཁོ་ཚོ་ནི་གཞིས་ཀ་ཚུར་ལེན་བྱེད་པར་ཡོང་བ་གསལ་པོ་
རེད།
དེ་ནི་སྔ་ཕྱིར་མ་བལྟོས་པར་ཏན་ཏན་ཡོང་རྒྱུ་ཡིན་པ་ཤེས་པས། དགོས་
ངེས་ཀྱི་གྲ་སྒྲིག་ཆ་ཚང་བྱས་ཟིན། སི་ནའོ་སྦའོ་ཡིས་ཞིང་རྭའི་ནང་ནས་
རྙེད་པའི་ཡུ་ལིའུ་སི་གེ་སར་གྱི་གཡུལ་འགྱེད་སྐོར་གྱི་དེབ་ཅིག་ལ་སློབ་སྦྱོང་
བྱས་ཟིན་པས་ཕར་རྒོལ་བྱ་རྒྱུའི་འགན་འཁུར། ཁོས་མགྱོགས་ནས་མྱུར་དུ་
89

ལེའུ་བཞི་པ་
བཀའ་བཏང་བས་སྐར་མ་འགའ་ཞིག་གི་ནང་ལ་དུད་འགྲོ་དེ་དག་རང་རང་
གནས་སུ་འབྱོར།
མི་དེ་དག་གཞིས་ཁང་དང་ཐག་ཅུང་ཉེ་ཙམ་ལ་སླེབས་སྐབས། སི་ནའོ་སྦའོ་
ཡིས་ཕར་རྒོལ་དང་པོ་དེ་བརྩམས། ཁྱོན་བསྡོམས་མགོ་གྲངས་སུམ་ཅུ་སོ་ལྔ་ཙམ་
ཡོད་པའི་ཕུག་རོན་དེ་དག་གིས་ནམ་མཁའི་མཐོངས་ནས་མིའི་མགོ་ལ་བྱ་སྐྱག་
མི་དེ་དག་གིས་ཕུག་རོན་དང་འཛིང་བའི་སྐབས། རྭ་བའི་རྒྱབ་ཏུ་བཏང་།
གབ་བསྡད་པའི་ངང་པ་དེ་དག་གིས་གློ་བུར་དུ་མཆོངས་ཡོང་ནས་མི་དེ་དག་
གི་རྐང་པའི་ཉྭ་རིལ་ལ་མཆུ་ཏོག་བརྒྱབ། འོན་ཀྱང་དེ་ནི་དམག་ཇུས་ཧྲིལ་པོའི་
ནང་གི་འཇབ་རྒོལ་ཆུང་ཆུང་ཞིག་ཡིན་ཞིང་། དེའི་དམིགས་ཡུལ་ནི་མིའི་གོམ་
སྟབས་འཁྲུག་པ་བཟོ་རྒྱུ་ཡིན་སྟབས། མི་དེ་དག་གིས་ལས་སླ་པོའི་སྒོ་ནས་བེར་
རྒྱུག་ལ་བརྟེན་ནས་ངང་པ་ཕྱིར་འཐེན་བྱ་དགོས་པ་བཟོས། དེའི་སྐབས་སི་ནའོ་
སྦའོ་ཡིས་ཕར་རྒོལ་གཉིས་པ་དེ་བརྩམས། སི་ནའོ་སྦའོ་ཡིས་སྣེ་ཁྲིད་ནས་བོང་
རྒན་པཎ་ཅ་མིན་དང་ར་རྒན་མུ་རིལ། ལུག་ཡོད་དོ་ཅོག་བཅས་རྒྱུགས་ཡོང་ནས་
སྡེར་ཤད་རྒྱག་པ་དང་རྡོག་རྒྱག་ཆར་པ་འབབ་འདྲ་གཞུས་ཤིང་། བོང་རྒན་པཎ་
ཅ་མིན་གྱིས་མི་ལ་རྒྱབ་གཏད་ནས་སུག་མཐིལ་ཆུང་ཆུང་དེས་རྡོག་རྒྱག་གཞུས།
འོན་ཀྱང་མིའི་ལག་ཏུ་ཁྱེར་བའི་བེར་རྒྱུག་དང་མིའི་འཇུར་ཏའི་སྟེང་གི་ལྕགས་
གཟེར་དེ་དག་ཤུགས་དྲག་ཆེ་དྲགས་པས་སི་ནའོ་སྦའོ་ཡིས་འཛེར་སྐད་ཆེན་པོ་
ཞིག་བརྒྱབ། དེ་ནི་ཕྱིར་འཐེན་བྱ་བའི་བརྡ་ཞིག་ཡིན་པས་དུད་འགྲོ་ཚང་མས་ཁ་
བསྐོར་ནས་རྒྱལ་སྒོ་བརྒྱུད་དེ་སྒོ་རྭའི་ནང་བྲོས།
91

ལེའུ་བཞི་པ་
མི་དེ་དག་གིས་རྒྱལ་ཁ་ཐོབ་པའི་ངར་སྒྲ་གྲགས། ཁོ་ཚོས་བསམ་ཚོད་བྱས་
པ་ལྟར་དུ་དགྲ་བོ་དེ་དག་བྲོས་འགྲོ་བ་མཐོང་བས་གོ་རིམ་ཅི་ཡང་མེད་པའི་
ངང་དུད་འགྲོའི་མཇུག་ཏུ་ཤོར་ཕྱིན། འདི་ནི་སི་ནའོ་སྦའོ་ལ་དགོས་པ་དེ་
ཡིན་ཞིང་། མི་དེ་དག་སྒོ་རའི་ནང་འཛུལ་མ་ཐག བ་རའི་ནང་འཇབ་རྒོལ་བྱ་
རྒྱུར་སྒུག་བཞིན་པའི་རྟ་གསུམ་པོ་དང་བ་གསུམ། ཕག་པ་བཅས་ཀྱིས་གློ་བུར་
དུ་ཁོ་ཚོའི་རྒྱབ་ནས་དོན་ཏེ་ཁོ་ཚོ་ཐར་ས་མེད་པ་ཞིག་བཟོས། སི་ནའོ་སྦའོ་
ཡིས་གཞན་ལ་དམག་འཐབ་ཀྱི་བརྡ་བཏང་རྗེས། རང་ཉིད་དེ་མ་ཉིད་དུ་ཇུང་
སིའི་སྒང་ལ་ཤོར་ཕྱིན། ཇུང་སིས་སི་ནའོ་སྦའོ་མཆོངས་ཡོང་བ་མཐོང་མ་ཐག་
མེ་མདའ་བཀྱག་ནས་ལན་གཅིག་བརྒྱབ། མདེའུས་སི་ནའོ་སྦའོ་ཡི་སྒལ་པའི་
སྟེང་ཁྲ་ཐིག་ཅིག་འཐེན་པ་དང་སྦྲགས་ལུག་གཅིག་འགྱེལ་ནས་ཤི། སི་ནའོ་
སྦའོ་ཡིས་སྐར་ཆ་གཅིག་ཀྱང་ཕྱིར་འཐེན་མ་བྱས་པར་ལྗིད་ཚད་སྤྱི་རྒྱ་བརྒྱ་ལ་
ཉེ་བའི་ལུས་པོ་ཡོངས་ཇུང་སིའི་རྐང་པར་སྡིར་ནས་འཕེན་པས། ལྕི་ཕུང་ཞིག་
གི་ནང་དུ་ཇུང་སི་དབྱུག་པ་མ་ཟད། ཁོའི་ལག་ཏུ་ཡོད་པའི་མེ་མདའ་ཡང་ས་
ལ་ལྷུང་། ལྟད་མོ་ཞེད་སྣང་ཚ་ཤོས་དེ་རྟ་ཕོ་སྦོག་སེར་གྱིས་སྟོན་པ་སྟེ། ཁོས་
རྐང་པ་གཉིས་ལ་བརྟེན་ནས་ཡར་ལངས་རྗེས། རྟ་གསེབ་ཅིག་དང་འདྲ་བར་
གང་སར་ལྕགས་ལྟར་མཁྲེགས་པའི་རྨིག་པ་གཉིས་པོས་གཞུས། ཁོའི་རྨིག་རྡོ་
དང་པོ་དེ་གཞིས་ཀ་ཧྥོག་སི་ཝུ་ཏའི་རྟ་པ་ཞིག་གི་ཀ་ལིར་ཕོག་ཅིང་། རྟ་པ་
དེ་ནི་འདམ་མྱགས་ནང་དྲན་མེད་དུ་རིལ། དེ་མཐོང་སྐབས་མི་འགའ་ཞིག་
ཞེད་སྣང་གིས་གང་བྱེད་འདི་བྱེད་མེད་པར་གྱུར་ཏེ་བེར་རྒྱུག་ཀྱང་དབྱུག་ནས་
བྲོས་རྩིས་བྱས། དེའི་སྐབས་དུད་འགྲོས་སྒོ་རའི་ནང་དུ་ཁོ་ཚོ་ཡར་འདེད་མར་
འདེད་བྱས་པས། མི་དེ་དག་ལ་རྭ་ཅོས་བརྡུང་བ་དང་། རྡོག་རྒྱག་བཏང་བ།
93

ལེའུ་བཞི་པ་
སོ་བརྒྱབ་པ། རྡོག་རྫིས་བཏང་བ་སོགས་བྱུང་། གཞིས་ཀའི་དུད་འགྲོ་ཡོད་
དོ་ཅོག་གིས་རང་གི་འཇོན་ནུས་ལྟར་དགྲ་ཤ་ལེན་ཐབས་མི་བྱེད་མཁན་གཅིག་
ཀྱང་མེད་ཅིང་། ཐ་ན་ཞི་མི་དེས་ཀྱང་གློ་བུར་དུ་བ་རྫི་ཞིག་གི་དཔུང་པའི་ཐོག་
མཆོངས་ནས་ཁོའི་མཇིང་པར་སྡེར་ཤད་བརྒྱབ་པས་ཁོ་སྐད་ཅོར་ཤོར་དགོས་པ་
བཟོས། སྐབས་ཤིག་ལ་ཐར་ལམ་ཕྲ་མོ་ཞིག་བརྙེས་པས་མི་དེ་དག་དགའ་ཐག་
ཆོད་ནས་འཚང་ཁ་ཤིག་ཤིག་ངང་སྒོ་རའི་ཕྱི་ལ་ཐོན་ནས་རྒྱ་ལམ་ཕྱོགས་སུ་བྲོས།
ཁོ་ཚོས་བཙན་འཛུལ་བྱས་རྗེས་ཀྱི་སྐར་མ་ལྔ་ཙམ་ནང་། སླར་ཡང་ངོ་ཚ་པོའི་
སྒོ་ནས་ཕྱིར་འཐེན་བྱེད་དགོས་བྱུང་ཞིང་། དེ་ཡང་ཁོ་ཚོ་ཐོག་མ་ཡོང་དུས་དང་
འདྲ་སྟེ། ངང་པ་ཁྱུ་ཞིག་གིས་ཁོ་ཚོའི་ཞྭ་རིལ་ལ་མཆུ་ཏོག་རྒྱག་གིན་རྒྱག་གིན་
རྗེས་འདེད་བཏང་།
མི་གཅིག་མ་གཏོགས་ཚང་མ་མཐོང་རྒྱུ་མེད་པར་བྲོས། སྒོ་རྭའི་རྒྱབ་དེར་
འདམ་པའི་ནང་ཁ་ཟུག་ལོག་ནས་ཡོད་པའི་རྟ་པ་ཞིག་ལ་སྦོག་སེར་གྱིས་སུག་
ལག་གིས་འཕུར་ཙམ་འཕུར་ཙམ་བྱས་ནས་ཁོ་འགྲེ་ལོག་སློག་རྩིས་བྱས། མི་དེ་ནི་
འགུལ་ཙམ་ཡང་བྱེད་རྒྱུ་མི་འདུག
རྟ་ཕོ་སྦོག་སེར་གྱིས་སེམས་སྡུག་ཆེན་པོའི་ངང་“ངས་ཁོ་གསོད་རྩིས་མེད་
ཀྱང་ཁོ་ཤི་འདུག ངས་རྨིག་ལྕགས་གྱོན་ཡོད་པ་བརྗེད་པ་རེད། ངས་ཁོ་རྐང་
བཙུགས་ནས་བསད་མེད་པ་སུས་ཡིད་ཆེས་ཀྱི་རེད་དམ་”ཞེས་བཤད།
“ཆོ་མེད་སེམས་སྡུག་མ་བྱེད་”ཅེས་ཕག་གསེབ་སི་ནའོ་སྦའོ་ཡིས་བཤད། དེའི་
སྐབས་སུ་ཁོའི་རྨ་ཁ་ལས་ཁྲག་དོན་གྱིན་ཡོད་ཀྱང་། ཁོས་“་དམག་ནི་དམག་རེད།
མི་ཡག་པོ་གཅིག་ལས་མེད་པ་དེ་ནི་ཤི་བ་དེ་རེད་”ཅེས་བཤད།
95

ལེའུ་བཞི་པ་
“ངས་ཁོའི་སྲོག་ལེན་འདོད་རྩ་བ་ནས་མེད་”ཅེས་སྦོག་སེར་གྱིས་བསྐྱར་བཤད་
བྱས་ཤིང་།དེའི་སྐབས་ཁོའི་མིག་གཉིས་མཆི་མས་ཁེངས།
དེའི་སྐབས་དུད་འགྲོ་ཞིག་གིས་གློ་བུར་དུ་སྐད་ཤུགས་ཆེན་པོས་“མུའུ་ལི་ག་
པར་འདུག་གམ་”ཞེས་བརྗོད།
རྒོད་མ་མུའུ་ལི་མིག་གིས་མཐོང་སར་མེད་སྟབས། འཁྱུག་ཙམ་རིང་དུད་འགྲོ་
ཚང་མར་ཞེད་སྣང་ཞིག་བྱུང་བ་ནི་མི་དེ་ཚོས་མུའུ་ལིར་གནོད་པ་བཏང་མེད་
དམ་བསམས། ཡང་ན་ཁོ་ཚོས་མོ་ཁྲིད་མེད་དམ་བསམས། འོན་ཀྱང་མཐའ་མ་
དེར་མོས་བྲེས་ཀོང་ནང་གི་རྩྭའི་གསེང་དུ་མགོ་སྦས་ནས་གབ་བསྡད་ཡོད་པ་
ཤེས་ཤིང་། དེ་ནི་མེ་མདའི་སྒྲ་གོ་མ་ཐག་ཏུ་མོས་མགྱོགས་ནས་མྱུར་དུ་བྲོས་ནས་
དེ་ལྟར་བྱས་པ་ཡང་ཤེས། རྒོད་མ་མུའུ་ལི་འཚོལ་བར་འགྲོ་མཁན་དུད་འགྲོ་དེ་
དག་ཚུར་འབྱོར་སྐབས།. དྲན་པ་ཐོར་ནས་ལུས་པའི་རྟ་པ་གཅིག་པོ་དེ་ཡང་
དྲན་པ་གསོས་ནས་བྲོས་པ་ཤེས།
ད་ལྟ་དུད་འགྲོ་དེ་དག་སྐྱིད་སྣང་གཞན་ལ་མེད་པ་ཞིག་གི་ནང་མཉམ་དུ་
འཛོམས་ནས། དམག་འཐབ་དེའི་ནང་རང་རང་གིས་འཇོན་པོ་རྒོད་པོ་ག་ཚོད་
བཏང་མིན་སྐོར་སྐད་ཤུགས་ཡོད་ཚད་ཀྱིས་ཤོད་བཞིན་གནས་ལ། དེ་མ་ཉིད་
དུ་རྒྱལ་ཁའི་སྟོན་མོ་སྟབས་བདེ་ཞིག་གཉེར། དར་ཆ་མཐོན་པོར་བསྒྲེངས་ཤིང་
“དབྱིན་ཇིའི་དུད་འགྲོ ”ཞེས་པའི་གཞས་དེ་ཐེངས་མ་འགའ་ཞིག་བཏང་རྗེས།
ལུག་ཤི་བ་དེ་ལ་མྱ་ངན་ཞུས་ནས་དེའི་དུར་སའི་སྟེང་སྐྱུ་རུ་ར་བཏབ། དུར་སའི་
འགྲམ་དེར་སི་ནའོ་སྦའོ་ཡིས་གཏམ་བཤད་ཐུང་ཐུང་ཞིག་བྱས་ནས། དགོས་པ་
ཡོད་ན་ཚང་མས་དུད་འགྲོའི་གཞིས་ཀའི་ཆེད་དུ་རང་སྲོག་བློས་གཏོང་གི་གྲ་
སྒྲིག་བྱ་དགོས་པ་ནན་བཤད་བྱས།
97

ལེའུ་བཞི་པ་
དུད་འགྲོ་དེ་དག་གིས་མ་གྲོས་གཅིག་མཐུན་ཐོག་དམག་མིའི་གཟེངས་རྟགས་
དགོས་པ་ཐག་བཅད་ཅིང་། “དུད་འགྲོའི་དཔའ་བོ་རིམ་པ་དང་པོ ” ཞེས་པ་
སྤྲོད་རྒྱུ་གཏན་འཁེལ་ཐོག་ཕག་གསེབ་སི་ནའོ་སྦའོ་དང་རྟ་ཕོ་སྦོག་སེར་ལ་སྤྲད།
དེ་ནི་རག་གི་བྱང་བུ་( རྟ་ཆས་མཛོད་ཁང་ནང་ནས་རྙེད་པའི་རྟ་སྒའི་རག་རྒྱན་
རྙིང་པ་རྙིང་རྐྱང་ཞིག་ལགས་)ཞིག་ཡིན་ལ། རེས་གཟའ་ཉི་མ་དང་དུས་ཆེན་
སྐབས་གྱོན་དགོས་ཤིང༌། ད་དུང་ལུག་གཤིན་པོ་དེར་ཡང་“དུད་འགྲོའི་དཔའ་བོ་
རིམ་པ་གཉིས་པ་”ཞེས་པའི་མཚན་རྟགས་སྤྲད།
དམག་འཁྲུག་དེའི་མིང་ལ་ག་རེ་ཟེར་དགོས་མིན་ཐད་གྲོས་བསྡུར་མང་པོ་
བྱས་ཤིང་། མཐའ་མ་དེར་བ་རྭའི་དམག་འཁྲུག་ཅེས་མིང་བཏགས། དེ་ནི་གནས་
དེར་འཇབ་རྒོལ་བྱས་ནས་རྒྱལ་ཁ་བླངས་པས་སོ། འདམ་མྱགས་ཀྱི་ཁྲོད་ནས་
སྐུ་ཞབས་ཇུང་སིའི་མེ་མདའ་དེ་རྙེད་པ་མ་ཟད། གཞིས་ཁང་ནང་མདེལ་སྒམ་
ཡོད་པ་ཡང་ཤེས། དེས་ན་མེ་མདའ་དེ་མེ་མགྱོགས་ཤིག་དང་འདྲ་བར་དར་ཤིང་
དེའི་འགྲམ་དུ་བཞག་ནས་ལོ་རེར་ཐེངས་མ་གཉིས་རེ་རྒྱག་རྒྱུ་གཏན་འཁེལ་བྱས་
པ་སྟེ། གཅིག་ནི་ཟླ་བ་བཅུ་པའི་ཚེས་བཅུ་གཉིས་ཉིན་ཡིན་ཞིང་། དེ་ནི་བ་རྭའི་
དམག་འཁྲུག་གི་དྲན་གསོའི་ཉིན་མོ་ཡིན་པ་དང་། གཅིག་ཤོས་ནི་དབྱར་དཀྱིལ་
དུས་ལ་ངེས་ཤིང་། དེ་ནི་གྱེན་ལོག་ལ་དྲན་གསོ་བྱ་ཆེད་ཡིན་ནོ། །
99

ལེའུ་ལྔ་པ་
ལེའུ་ལྔ་པ།
དགུན་ཁ་ཤར་བ་དང་སྦྲགས་རྒོད་མ་མུའུ་ལི་ཡི་རྙོག་དྲ་ཇེ་མང་དུ་སོང་
ཞིང་། ཞོགས་ལྟར་གཉིད་ཤོར་བར་ཁ་གཡར་ནས་ལས་ཀར་ཕྱི་འབྱོར་བྱེད་པ་
དང་། ཟས་ཀྱི་དང་ཁ་སྔར་བཞིན་ཡག་པོ་ཡོད་ཀྱང་བརྗོད་པར་དཀའ་བའི་ན་
ཟུག་ཅིག་ཡོད་པའི་སྐོར་ཤོད་ཅིང་། ཁག་དཀྲི་སྣ་མིན་སྣ་ཚོགས་ལ་བརྟེན་ནས་
ལས་གནས་ལས་ཁ་བྲལ་ཏེ་ཆུ་ཁར་ཕྱིན་ནས་དེ་གར་མོས་རང་གཟུགས་ཆུ་ནང་
མངོན་པ་དེར་ལྐུགས་རྟགས་ཚ་པོའི་ངང་ནས་ལྟ་བཞིན་སྡོད་ཀྱི་ཡོད། འོན་ཀྱང་
དེ་དག་ལས་ཅུང་ཚབས་ཆེ་བའི་ལབ་གླེང་ཡང་བྱུང་། ཉིན་གཅིག་རྒོད་མ་མུའུ་
ལིས་སྒོ་རྭའི་ནང་ལུས་བདེ་སེམས་སྐྱིད་ཀྱིས་མཇུག་རིང་དབྱུག་ཙམ་དབྱུག་ཙམ་
དང་ཁ་ནང་འཇམ་རྩྭ་མུར་གྱིན་མུར་གྱིན་འཆམ་འཆམ་བྱེད་སྐབས། རྒོད་མ་ཁྭ་
ལེ་ཝར་གྱིས་མོ་ཟུར་ཞིག་ཏུ་ཁྲིད།
ཁྭ་ལེ་ཝར་གྱིས་“མུའུ་ལི།དོན་དག་གལ་ཆེན་པོ་ཞིག་རང་ལ་ཤོད་དགོས་ཡོད།
ད་རང་ཞོགས་པ་ངས་རང་དུད་འགྲོའི་གཞིས་ཀ་དང་ཧྥོག་སི་ཝུ་ཏ་གཞིས་ཀའི་
བར་གྱི་དྲ་བ་ནས་ཕར་ཕྱོགས་ལ་ལྟ་གྱིན་ཡོད་པ་མཐོང་བ་མ་ཟད། ཕར་ཕྱོགས་
དེར་སྐུ་ཞབས་ཕིལ་ཀིང་ཏུན་གྱི་མི་ཞིག་ལངས་བསྡད་པ་ཡང་མཐོང་བྱུང་། དེའི་
སྐབས་ང་ཐག་རིང་པོ་ཞིག་ན་ཡོད་ཀྱང་ཁོས་རང་ལ་སྐད་ཆ་བཤད་པ་དང་།
རང་གི་སྣ་ཁུག་ལ་ཁོ་འཕུར་འཕུར་བྱེད་དུ་བཅུག་པ་དངོས་སུ་མཐོང་བྱུང་། མུའུ་
ལི། དེ་ག་རེ་ཡིན་ཟེར་གྱི་ཡོད་རེད་”ཅེས་བཤད།
101

ལེའུ་ལྔ་པ་
“ཁོས་དེ་འདྲས་བྱས་མ་བྱུང་། ངས་གང་ཡང་བྱེད་དུ་བཅུག་མེད། དེ་བདེན་
པ་མ་རེད་”ཅེས་མུའུ་ལིས་ངུ་སྐད་དང་སྦྲགས་ནས་བཤད་རྗེས། ཡར་ལངས་
བརྒྱབ་ཅིང་ས་ལ་ལག་རྡོ་གཞུས།
“མུའུ་ལི་རང་ངའི་ངོ་གདོང་ལ་ལྟོས་དང་། མི་དེས་རང་གི་སྣ་ཁུག་ལ་འཕུར་
འཕུར་བྱས་མ་བྱུང་ཞེས་ཤོད་ཐུབ་པ་འདུག་གམ།”
“དེ་བདེན་པ་མ་རེད་”ཅེས་མུའུ་ལིས་ཡང་བསྐྱར་བཤད་ཀྱང་། མོས་ཁྭ་ལེ་
ཝར་གྱི་ངོ་གདོང་ལ་བལྟ་མ་ནུས། འཁྱུག་ཙམ་ཞིག་གི་རྗེས་ལ་མོས་ཞིང་ཁའི་
ཕྱོགས་སུ་མགྱོགས་ནས་མྱུར་དུ་རྒྱུགས་ཕྱིན།
རྒོད་མ་ཁྭ་ལེ་ཝར་སོམ་ཉིའི་དྲ་བར་ཚུད། དུད་འགྲོ་གཞན་ལ་དེའི་སྐོར་ཚིག་
གཅིག་ཀྱང་མ་བཤད་པར་ཐད་ཀར་མུའུ་ལིའི་རྟ་རྭའི་ནང་དུ་བསྐྱོད་ནས་ཚིགས་
རྡོས་སོག་མ་འགྲེ་ལོག་བརྒྱབ་ཙམ་བྱས་པས། སོག་མའི་འོག་ཏུ་ཤེལ་ཀ་ར་ཕུང་སོ་
ཕྲན་ཙམ་དང་། མཚོན་མདོག་མི་འདྲ་བའི་རས་རྒྱན་ཆག་པ་འགའ་ཞིག་ཡོད་པ་
ཤེས། .
ཉིན་གསུམ་གྱི་རྗེས་ལ་མུའུ་ལི་མཐོང་རྒྱུ་མེད་པ་ཆགས། གཟའ་འཁོར་
འགའ་ཤས་ཀྱི་ནང་མོ་གང་དུ་ཡོད་མིན་སུས་ཀྱང་མ་ཤེས། དེ་རྗེས་ཝི་ལིང་
ཏུན་གྱིས་ཕར་ཕྱོགས་སུ་མོ་མཐོང་བའི་སྐོར་ལ་ཕུག་རོན་གྱི་སྙན་ཞུ་འབྱོར་
ཞིང་། མོ་ནི་སྤྱི་ཁང་ཞིག་གི་ཕྱི་རུ་ཡོད་པའི་ཐེར་ཁ་སྟབས་བདེ་ཞིག་ཡོད་པ་
དེའི་གདུང་མ་མཚོན་མདོག་དམར་པོ་དང་ནག་པོ་ལས་བྱས་པ་དེ་གཉིས་ཀྱི་
བར་ན་ཡོད་པ་ཤེས་པ་མ་ཟད། ཕྱི་ཚུལ་ལ་བལྟས་ན་གཞུང་ཞབས་འདྲ་བའི་
མི་ངོ་གདོང་དམར་ལ་རྒྱགས་ཤིང༌། དོར་མ་ཐུང་ཐུང་གྱོན་པའི་སྟེང་ཞྭ་དཀྲིས་
དཀྲིས་པ་ཞིག་གིས་མོའི་སྣ་ཁུག་ལ་འཕུར་འཕུར་གཏོང་གིན་གཏོང་གིན་བྱི་
103

ལེའུ་ལྔ་པ་
རིལ་སྟེར་གྱིན་སྟེར་གྱིན་བྱེད་བཞིན་ཡོད་པ་དང་། མོའི་རྒྱན་གོས་རྣམས་གསར་
དུ་བཙེམས་པ་ཡིན་ལ་མོའི་དཔྲལ་བའི་སྟེང་རས་རྒྱན་དམར་རྐྱང་ཞིག་བཏགས་
ཡོད་པ། ཕར་བལྟས་ན་མོ་སྐྱིད་མདོག་ཁ་པོ་ཡོད་ཚུལ་བཅས་ཕུག་རོན་གྱིས་
བཤད། དེ་ནས་བཟུང་རྒོད་མ་མུའུ་ལིའི་སྐོར་ཤོད་མཁན་དུད་འགྲོ་གཅིག་ཀྱང་
མ་བྱུང༌།
སྤྱི་ཟླ་དང་པོ་ཟིན་པས་གྲང་ངར་ཤིན་ཏུ་ཆེ་བའི་ནམ་དུས་སུ་སླེབས།
ས་གཞི་འཁྱགས་ནས་ལྕགས་ལྟར་དུ་འགྱུར་བས་ཞིང་ཁའི་ནང་ལས་ཀ་གང་
ཡང་བྱེད་མ་ཐུབ། ལྷས་རྭ་ཆེན་མོའི་ནང་ཚོགས་འདུ་མང་པོ་ཞིག་བསྐོང་
འཚོགས་བྱས་ཤིང་། དེའི་སྐབས་ཕག་པ་དེ་དག་ནི་དུས་ཚིགས་ཕྱི་མའི་ལས་
ཀའི་འཆར་འགོད་ཀྱི་བྲེལ་བའི་ནང་ཞུགས། ཕག་པ་ནི་སྐྱེ་དུས་ནས་དུད་འགྲོ་
གཞན་ལས་སྤྱང་བ་ཡོད་པ་དེ་ཀུན་གྱིས་ཁས་ལེན་བྱེད་བཞིན་ཡོད་ན། གཞིས་
ཀའི་སྲིད་ཇུས་ཁག་གཏན་འབེབས་བྱེད་སྐབས་དུད་འགྲོ་མང་ཆེ་བའི་འདེམས་
ཤོག་ལ་བརྟེན་ནས་བདེན་པ་བདེན་ཐུབ་བྱ་ཁུལ་བྱས་ཀྱང་གཙོ་བོ་ཕག་པ་
དེ་དག་ལ་བསྟེན་དགོས་ཀྱི་ཡོད། གལ་སྲིད་ཕག་པ་སི་ནའོ་སྦའོ་དང་ནཱ་ཕའོ་
ལིན་གྱི་བར་ལ་འགལ་ཟླ་མེད་ན་གནད་དོན་ཚང་མ་ཐག་གཅོད་བྱེད་བདེ་པོ་
ཞིག་ཡིན་ཡང་། དོན་དག་ག་རེ་ཡིན་ཡང་ཁོ་གཉིས་ཕན་ཚུན་མོས་མཐུན་བྱ་
འདོད་མེད་པས་དེ་མ་ཉིད་དུ་ཕན་ཚུན་ཁ་གཏད་དུ་ལང་གི་ཡོད། དཔེར་
ན། གཅིག་གིས་ནས་རྒྱ་ཆེ་ཙམ་འདེབས་དགོས་པའི་གྲོས་འགོ་བཏོན་པ་ན།
གཅིག་ཤོས་དེས་དེ་མ་ཉིད་དུ་ཡུག་པོའི་འདེབས་རྒྱ་ཆེ་ཙམ་བྱ་དགོས་པའི་
གྲོས་འགོ་འདོན་པ། གཞན་ཡང་དཔེར་ན། གཅིག་གིས་ས་ཞིང་གང་ཞིག་ལོ་
ཀོང་པད་ཚལ་འདེབས་པར་ཤིན་ཏུ་འཚམས་པོ་ཡོད་པར་བཤད་ན། གཅིག་
105

ལེའུ་ལྔ་པ་
ཤོས་དེས་ས་དེར་མྱུ་གུ་ཙམ་ལས་འབྲས་བུ་གང་ཡང་བཏགས་ཐུབ་ཀྱི་མ་རེད་
ཅེས་བརྗོད་སྲིད། ཁོ་གཉིས་སོ་སོའི་རྒྱབ་ལ་ལངས་མཁན་ཡོད་པས་གྲོས་བསྡུར་
ཛ་དྲག་ཅིང་འཁྲུག་ཆ་དོད་པོ་འགའ་བྱུང་། ཚོགས་འདུའི་ཐོག་སི་ནའོ་སྦའོ་
ཡིས་རང་གི་ཕུལ་དུ་བྱུང་བའི་ཁ་རྩལ་ལ་བརྟེན་ནས་རྟག་པར་མང་ཆེ་བའི་
བློ་འགུག་ཐུབ་ཀྱང་། བར་གསེང་དུ་ནཱ་ཕའོ་ལིན་གྱིས་གཡས་རྒྱུག་གཡོན་རྒྱུག་
བྱས་ནས་རང་གི་རྒྱབ་ཏུ་ལངས་མཁན་ཡོང་ཆེད་སྐད་ཆ་ཤོད་པར་འཇོན་
པོ་ཡོད། ལྷག་པར་དུ་ལུག་དེ་དག་གི་རྒྱབ་སྐྱོར་ཐོབ་རྒྱུའི་ཐད་ལེགས་གྲུབ་
ཆེན་པོ་བྱུང་བས། ལུག་དེ་དག་གིས་དུས་ཚོད་བྱུང་མ་ཐག་ཏུ་བ་ལཱ་དང་བ་
ལཱ་ཞེས་“སུག་ལག་བཞི་ལྡན་བཟང་། རྐང་གཉིས་ཅན་རྣམས་ངན་”ཞེས་པ་
མ་ཎི་འདྲེན་འདྲེན་བྱས་པས་ཚོགས་འདུ་ཡང་རྒྱུན་གཏན་བཞིན་འཚོགས་མ་
ཐུབ་པ་བཟོ་ཡི་ཡོད། ལྷག་པར་དུ་སི་ནའོ་སྦའོ་ཡི་གསུང་བཤད་ཀྱི་འགག་རྩར་
སླེབས་སྐབས། ལུག་དེ་དག་གིས་བ་ལཱ་དང་བ་ལཱ་ཞེས་“སུག་ལག་བཞི་ལྡན་
བཟང་། རྐང་གཉིས་ཅན་རྣམས་ངན་” ཞེས་པ་འདོན་པ་ཀུན་གྱིས་ཚོར་སྣང་
བྱུང༌། སི་ནའོ་སྦའོ་ཡིས་གཞིས་ཀའི་མ་ཁང་ནང་ནས་རྙེད་པའི་ཞིང་པ་དང་
འབྲོག་པ་ཞེས་པའི་དུས་དེབ་རྙིང་པ་འགའ་ཞིག་ལ་ཞིབ་འཇུག་གཏིང་ཟབ་
བྱས་པས། ད་ལྟ་གཞིས་ཀ་ལེགས་བཅོས་དང་ཡར་རྒྱས་ཐད་ལ་ཁོ་ལ་འཆར་གཞི་
མང་པོ་ཡོད་ཅིང་། ཁོས་ཞིང་ས་བྱེ་འགྱུར་དང་། དགུན་རྩྭའི་གསོག་འཇོག དེ་
བཞིན་བ་ཚྭའི་སོལ་སྙིགས་སོགས་སྐོར་རྒྱ་ཆེ་བར་བཤད་པ་མ་ཟད། དུད་འགྲོ་
ཚང་མས་ཐད་ཀར་ཞིང་ཁའི་ནང་བང་ལྕི་བཏང་བ་དང་ཉིན་ལྟར་གནས་
མི་འདྲ་བར་བཏང་ན་དབོར་འདྲེན་ནུས་ཤུགས་གྲོན་ཆུང་བྱེད་ཐུབ་ཟེར་བ་
སོགས་འཆར་གཞི་རྙོག་དྲ་ཚ་པོ་འགའ་སྟོན་སྐབས། ནཱ་ཕའོ་ལིན་ལ་རང་གི་
107

ལེའུ་ལྔ་པ་
འཆར་འགོད་གང་ཡང་སྟོན་རྒྱུ་མེད་པས་སྐད་ཤུགས་ཆུང་ངུས་སི་ནའོ་སྦའོ་ཡི་
འཆར་འགོད་དེས་གང་ཡང་གྲུབ་ཐུབ་ཀྱི་མ་རེད་ཅེས་བཤད། ཁོའི་ཚུལ་དེར་
བལྟས་ན་ཁོ་ལ་རང་གི་དུས་ཚོད་བེད་སྤྱོད་བྱ་ས་གཞན་ཞིག་ཡོད་པ་ལྟར་ལགས།
འོན་ཀྱང་རྩོད་གཞི་ཡོད་ཚད་ནང་རླུང་འཁོར་གྱི་རྙོག་དྲ་དེ་འདྲ་བ་རྩ་བ་ནས་
མ་བྱུང༌།
གཞིས་ཀའི་ཁང་པ་དང་ཐག་དེ་ཙམ་རིང་པོ་མེད་པ་ཞིག་ན་རྩྭ་ཐང་དཀྱུས་
རིང་པོ་ཞིག་ཡོད་ཅིང་། དེར་ས་འབུར་འབུར་ཞིག་ཡོད་པ་དེ་ནི་གཞིས་ཀའི་
ས་མཐོ་ཤོས་དེ་ཡིན། གནས་དེར་བརྟག་དཔྱད་བྱས་རྗེས། སི་ནའོ་སྦའོ་ཡིས་
གནས་དེ་ནི་རླུང་འཁོར་བསྐྲུན་ས་ལེགས་ཤོས་ཡིན་པས། གནས་དེར་གློག་
འདོན་འཁྲུལ་ཆས་བཙུགས་ནས་གཞིས་ཀ་ཡོངས་ལ་གློག་མཁོ་འདོན་བྱ་རྒྱུ་
དང་། དེས་དུད་འགྲོའི་ཚང་དང་རྭ་བ་ཁག་ལ་འོད་སྣང་བསྐྲུན་ཅིང་དགུན་
ཁ་དུད་འགྲོ་དེ་དག་དྲོ་པོའི་ངང་གནས་ཐུབ་པ་མ་ཟད། སོག་ལེ་དང་། རྩྭ་
གྲི ཉུང་དམར་བཏུབ་བྱེད། དེ་བཞིན་འོ་མ་བཞོ་བ་སོགས་གློག་ཤུགས་ལ་
བརྟེན་ནས་འགུལ་སྐྱོད་བྱ་ཐུབ་སྲིད་པ་ཁྱབ་བསྒྲགས་བྱས། དུད་འགྲོ་དེ་དག་
གིས་སྔོན་མ་ཡོ་བྱད་དེ་འདྲའི་སྐོར་རྩ་བ་ནས་གོ་མྱོང་མེད།(ཁོ་ཚོའི་གཞིས་ཀ་
དེ་ནི་གཞིས་ཀ་རྙིང་པ་ཞིག་ཡིན་ལ།– དེར་ཡོད་པའི་ཡོ་བྱད་ནི་སྤྱིར་བཏང་ཡོ་
བྱད་ཤ་སྟག་ཡིན།) འོན་ཀྱང་དུད་འགྲོ་དེ་དག་གིས་ཧ་ལས་ཧང་སང་ངང་སི་
ནའོ་སྦའོ་ཡི་སྐད་ཆར་ཉན། སི་ནའོ་སྦའོ་ཡིས་དུད་འགྲོ་རྣམས་བློ་བདེ་བག་
ཕེབས་ངང་རྩྭ་ཟ་བ་དང་། ཡང་ན་ཡི་གེ་ཀློག་པ་དང་སྐད་ཆ་ཤོད་བཞིན་དུ་
རང་གི་གོ་རྟོགས་མཐོ་རུ་གཏོང་ཐབས་བྱེད་སྐབས་འཕྲུལ་ཆས་ཕུལ་དུ་བྱུང་བ་
109

ལེའུ་ལྔ་པ་
དེ་དག་གིས་ཁོ་ཚོའི་ལས་ཚབ་བྱེད་ཐུབ་པ་སོགས་དངོས་སུ་མཐོང་རྒྱུ་ཡོད་པ་
ལྟར་བཤད།
གཟའ་འཁོར་འགའ་ཞིག་གི་ནང་སི་ནའོ་སྦའོ་ཡི་རླུང་འཁོར་འཆར་
གཞི་ཆ་ཚང་ལེགས་གྲུབ་བྱུང་། འཕྲུལ་ཆས་སྐོར་གྱི་ཞིབ་ཕྲའི་རིག་པ་ཚང་མ་
ཧ་ལམ་སྔོན་མ་སྐུ་ཞབས་ཇུང་སི་ལ་དབང་བའི་དེབ་ཁང་པའི་འཛུགས་སྐྲུན་
ཐད་མཁོ་སྤྱོད་ཆེ་བའི་དོན་དག་སྟོང་ཕྲག་གཅིག་ཅེས་པ་དང་། ཚང་མས་ཞལ་
དཔོན་བྱེད་ཐུབ་ཅེས་པ། གོམ་པ་དང་པོ་བར་མཁོ་བའི་གློག་གི་སྐོར་ཞེས་པ་
བཅས་ལས་བྱུང་ཡོད། སི་ནའོ་སྦའོ་ཡིས་འཆར་འགོད་ལས་ཀའི་ཆེད་དུ་སྒོ་
ང་བསྙལ་སའི་ཁང་ཆུང་ཞིག་བེད་སྤྱོད་བྱས་ཤིང་། ཁང་ཆུང་དེར་པང་གཅལ་
འཇམ་པོ་ཞིག་བཏིང་ཡོད་པས་རི་མོ་འབྲི་བྱེད་དུ་འཚམས་པོ་ཞིག་ཡོད། ཁོས་
ཁང་ཆུང་དེའི་ནང་དབུགས་ཐེངས་གཅིག་ལ་ཆུ་ཚོད་འགའ་ཤས་བསྡད་པ་
མ་ཟད། དེབ་ཁ་ཕྱེ་བའི་སྟེང་རྡོ་ཞིག་གནན་ཞིང་། སུག་མཐིལ་གྱི་ཚིགས་
བར་ལ་ས་སྨྱུག་རྐང་གཅིག་བཟུང་ནས་གནས་གཅིག་ནས་གནས་གཞན་ཞིག་
ཏུ་མགྱོགས་ནས་མྱུར་དུ་སྤོ་བཞིན་དུ་ཐིག་གཅིག་གི་རྗེས་ལ་གཅིག་འབྲི་བ་
དང་སྦྲགས་སྤྲོ་སྣང་གི་གླུ་ཆུང་ཡང་གྲགས། རིམ་པ་བཞིན་འཆར་འགོད་རི་
མོ་དེ་འཁོར་ལོའི་སྒྱུར་ལྕགས་དང་འཁོར་སོ་སོགས་མང་དག་ཅིག་ལས་གྲུབ་
པའི་ཕུང་པོ་ཟིང་ཚ་པོ་ཞིག་ཏུ་གྱུར་ཞིང་། དེས་ཁང་ཆུང་དེའི་ཕྱེད་ཀ་ཙམ་
བཀབ། དུད་འགྲོ་གཞན་གྱིས་དེའི་གོ་དོན་རྩ་བ་ནས་མ་རྟོགས་ཀྱང་དེ་ནི་ཧང་
སངས་དགོས་པ་ཞིག་ཡིན་པ་ཤེས་པས་ཁོ་ཚོས་འཆར་འགོད་རི་མོ་འབྲི་སར་
མ་མཐར་ཉིན་རེར་ཐེངས་རེ་ལྟ་བར་ཡོང་། ཐ་ན་བྱ་མོ་དང་ངང་པ་དེ་དག་
གིས་ཀྱང་ལྟ་བར་ཡོང་ཡང་རང་རང་སོ་སོ་ས་སྨྱུག་གི་ལས་ལ་བྱང་བ་མེད་པས་
111

ལེའུ་ལྔ་པ་
འགྱོད་པ་ཡང་སྐྱེས། ནཱ་ཕའོ་ལིན་གཅིག་པུས་དེར་ཧ་ལས་དང་ཧང་སང་མདོག་
གང་ཡང་མ་བྱས་པ་ནི་ཐོག་མ་ཉིད་ནས་ཁོས་རླུང་འཁོར་བསྐྲུན་རྒྱུར་རྒྱབ་
གཏོད་བྱེད་ཀྱི་ཡོད། འོན་ཀྱང་བསམ་ཡུལ་ལས་འདས་པར་ཉིན་ཞིག་ནཱ་ཕའོ་
ལིན་གྱིས་ཁང་ཆུང་དེའི་ནང་འཆར་འགོད་རི་མོར་བལྟ་བར་ཡོང་། ཁོས་ཁང་
ཆུང་དེའི་ནང་ཡར་འགྲོ་མར་འགྲོ་བྱེད་ཀྱིན་འཆར་འགོད་དེའི་གྲུབ་བྱ་ཚང་
མར་ཞིབ་ཚགས་ཤིག་བལྟས་པ་མ་ཟད། དེ་དག་ལ་དྲི་མ་ཡང་ཐེངས་རེ་གཉིས་
བསྣམས་རྗེས། ཟུར་མིག་ལྟ་བཞིན་དུ་འཁྱུག་ཙམ་རིང་ལངས་བསྡད། དེ་རྗེས་གློ་
བུར་དུ་ཁོས་རྐང་པ་བཀྱགས་ནས་འཆར་འགོད་དེའི་སྟེང་གཅིན་པ་བཏང་རྗེས་
སྐད་ཆ་ཚིག་གཅིག་ཀྱང་མ་བཤད་པར་ཕྱིར་ཐོན།
རླུང་འཁོར་གྱི་དོན་དུ་གཞིས་ཀ་ཁྱོན་ཡོངས་ཤོག་ཁག་གཉིས་སུ་གྱེས། སི་
ནའོ་སྦའོ་ཡིས་རླུང་འཁོར་དེ་ལྟ་བུ་ཞིག་བསྐྲུན་པ་ནི་ལས་སླ་པོ་ཞིག་མིན་པར་
ཁས་ལེན་བྱེད་ཀྱི་ཡོད། རྡོ་དབོར་འདྲེན་བྱས་ནས་གྱང་རྩིག་དགོས་པ་དང་
རླུང་གཤོག་བཟོ་དགོས་པ་མ་ཟད། གློག་འདོན་འཕྲུལ་འཁོར་དང་གློག་སྐུད་
ཀྱང་དགོས་ཀྱི་ཡོད།(དེ་དག་ཇི་ལྟར་བསྒྲུབ་དགོས་མིན་ཐད་སི་ནའོ་སྦའོ་ཡིས་
གང་ཡང་མ་བཤད།) འོན་ཀྱང་ཁོས་དེ་དག་ལོ་འཁོར་གཅིག་གི་ནང་འགྲུབ་
ཐུབ་ཅིང་། དེ་རྗེས་དུད་འགྲོ་རྣམས་གཟའ་འཁོར་རེར་ལས་ཀ་ཉི་མ་གསུམ་
ལས་བྱ་དགོས་མེད་པས་ངལ་རྩོལ་ནུས་ཤུགས་མང་པོ་ཞིག་གསོག་འཇོག་བྱེད་
ཐུབ་ཀྱི་རེད་ཅེས་ནན་བཤད་བྱས། འོན་ཀྱང་ནཱ་ཕའོ་ལིན་གྱིས་ད་ལྟ་དགོས་
པ་ཆེ་ཤོས་ནི་ཟ་འབྲུའི་ཐོན་འབབ་མཐོ་རུ་གཏོང་རྒྱུ་དེ་ཡིན་ཞིང་། གལ་
སྲིད་རླུང་འཁོར་གྱི་དོན་དུ་དུས་ཚོད་འཕྲོ་བརླག་བཏང་ན་དུད་འགྲོ་ཚང་
མ་ལྟོགས་ཤི་ཐེབས་རྒྱུ་རེད་ཅེས་བཤད། དུད་འགྲོ་དེ་དག་“སི་ནའོ་སྦའོ་ལ་
113

ལེའུ་ལྔ་པ་
འདེམས་ཤོག་དབྱུག་ནས་གཟའ་འཁོར་རེར་ལས་ཀ་ཉི་མ་གསུམ་ལས་བྱ་མི་
དགོས་པར་བརྩོན་ལེན་”དང་“ནཱ་ཕའོ་ལིན་ལ་འདེམས་ཤོག་དབྱུག་ནས་བྲེས་
ཀོང་ཁེངས་པར་བརྩོན་ལེན་བྱེད་”ཅེས་པའི་འབོད་སྒྲའི་འོག་ཤོག་ཁག་གཉིས་
སུ་གྱེས། དེའི་སྐབས་བོང་རྒན་པཎ་ཅ་མིན་གྱིས་ཤོག་ཁག་གང་ལ་ཡང་མ་ཞུགས་
པ་ནི་ཁོས་བཟའ་བཏུང་ཕུན་སུམ་ཚོགས་སུ་འགྲོ་བ་དང་ཡང་ན་རླུང་འཁོར་
གྱིས་ངལ་རྩོལ་ནུས་ཤུགས་གསོག་འཇོག་བྱེད་ཐུབ་ཅེས་པར་ཡིད་ཆེས་ཀྱི་མེད།
ཁོས་རླུང་འཁོར་ཡོད་ནའང་འདྲ་མེད་ནའང་འདྲ་གང་ལྟར་འཚོ་བ་ནི་དུས་རྒྱུན་
ལྟར་སྐྱེལ་དགོས་ཤིང་། འཚོ་བ་དེ་ནི་ཉམ་ཐག་ཅིག་རེད་ཟེར།
རླུང་འཁོར་སྐོར་གྱི་རྩོད་གཞི་དེ་ཕུད། ད་དུང་གཞིས་ཀའི་སྲུང་སྐྱོབ་སྐོར་
གྱི་གནད་དོན་ཡང་ཡོད་དེ། མ་གཞི་བ་རྭའི་དམག་འཁྲུག་ནང་མིའི་རིགས་
ཕམ་པར་བཟོས་ཀྱང་མིའི་རིགས་ཀྱིས་སྔར་ལས་བློ་ཐག་ཆོད་པའི་དམག་
འཁྲུག་གཅིག་དང་ཡང་ན་འགའ་ཞིག་བསླངས་ནས་གཞིས་ཀ་འཕྲོག་པ་མ་
སྐུ་ཞབས་ཇུང་སི་སླར་ཡང་གཞིས་བདག་ཏུ་བསྐོས་སྲིད་པ་ཀུན་གྱིས་ཟད།
ཚོར། མིས་དེ་ལྟར་བྱེད་པར་རྒྱུ་མཚན་ཕུན་སུམ་ཚོགས་པོ་ཡོད་དེ། ཁོ་ཚོ་
ཕམ་ཉེས་བྱུང་བའི་གསར་འགྱུར་གྲོང་གསེབ་ཡོངས་ལ་ཁྱབ་པས་ཁྱིམ་མཚེས་
གཞིས་ཀའི་དུད་འགྲོ་དེ་དག་སྔར་ལས་གཅུན་ཁག་ཏུ་གྱུར་བས་སོ། སྔར་རྒྱུན་
བཞིན་དོན་དག་དེའི་ཐད་སི་ནའོ་སྦའོ་དང་ནཱ་ཕའོ་ལིན་གྱི་བློ་ཁ་གཅིག་ཏུ་
མ་མཐུན། ནཱ་ཕའོ་ལིན་ལྟར་ན། དུད་འགྲོས་ངེས་པར་དུ་བྱ་དགོས་པ་ནི་
དྲག་ཆས་རག་ཐབས་བྱས་ཤིང་། དྲག་ཆས་བེད་སྤྱོད་བྱ་ཐབས་ཐད་སྦྱོང་
བརྡར་སྤྲོད་དགོས་པ་དེ་རེད་ཟེར། སི་ནའོ་སྦའོ་ལྟར་ན། ཕུག་རོན་མང་ཙམ་
མངགས་ནས་གཞིས་ཀ་གཞན་གྱི་དུད་འགྲོ་གྱེན་ལོག་ནང་ཞུགས་རྒྱུར་སྐུལ་
115

ལེའུ་ལྔ་པ་
སློང་བྱ་རྒྱུ་དེ་རེད་ཟེར། གཅིག་གིས་རང་སྲུང་བྱ་མ་ཐུབ་ན་གཞན་གྱིས་མངའ་
འོག་ཏུ་ཚུད་ཀྱི་རེད་ཅེས་བརྗོད་སྐབས། གཅིག་ཤོས་དེས་ས་ཕྱོགས་གང་སར་
གྱེན་ལོག་ལངས་ན་རང་སྲུང་བྱེད་དགོས་ཡོད་པ་མ་རེད་ཟེར། དུད་འགྲོ་དེ་དག་
གིས་ནཱ་ཕའོ་ལིན་དང་སི་ནའོ་སྦའོ་ཡི་སྐད་ཆ་རིམ་པ་བཞིན་ཉན་ཡང་། དོན་
དངོས་ཐོག་ཁོ་ཚོས་རྟག་ཏུ་སྐབས་འཕྲལ་གྱི་སྐད་ཆ་ཤོད་མཁན་དེའི་སྐད་ཆ་
བདེན་པ་ཞིག་ཏུ་གོ་བ་ལས་ཡང་སྙིང་གང་ཞིག་ཡང་དག་པ་ཡིན་མིན་རང་ཐག་
གཅོད་ཐུབ་ཀྱི་མེད།
དེའི་སྐབས་སུ་སི་ནའོ་སྦའོ་ཡི་འཆར་གཞི་ལེགས་གྲུབ་བྱུང་བའི་ཉི་མ་དེ་
ཤར་བས། དེ་རྗེས་ཀྱི་རེས་གཟའ་ཉི་མའི་ཚོགས་འདུའི་ཐོག་རླུང་འཁོར་ལས་
གྲྭ་གཉེར་འགོ་རྩོམ་མིན་ཐད་འདེམས་ཤོག་དབྱུགས། ལྷས་རྭ་ཆེན་མོའི་ནང་
དུད་འགྲོ་འཛོམས་རྗེས་སི་ནའོ་སྦའོ་ཡིས་ཡར་ལངས། སྐབས་འགར་ལུག་དེ་
དག་གིས་བ་ལཱ་དང་བ་ལཱ་ཞེས་བར་མཚམས་བཅད་ཀྱང་སི་ནའོ་སྦའོ་ཡིས་རླུང་
འཁོར་བསྐྲུན་དགོས་པའི་རྒྱུ་མཚན་དྲངས། དེའི་རྗེས་སུ་ནཱ་ཕའོ་ལིན་གྱིས་ཡར་
ལངས་ནས་ལན་འདེབས་བྱས། ཁོས་སྐད་ཤུགས་ཆུང་ངུས་རླུང་འཁོར་ཕན་
མེད་ཅིག་ཡིན་པས་དེར་འདེམས་ཤོག་དབྱུག་རྒྱུ་མེད་པའི་གྲོས་འགོ་བཏོན་
རྗེས་དེ་མ་ཉིད་དུ་མར་བསྡད། ཁོས་སྐད་ཆ་སྐར་ཆ་སུམ་ཅུ་ཟིན་མ་ཟིན་ཙམ་
ལས་མ་བཤད་པས་ཧ་ལམ་ནུས་པ་གང་ཡང་མ་ཐོན། དེའི་སྐབས་སི་ནའོ་སྦའོ་
ཡིས་ཡར་ལངས་ཤིང་བ་ལཱ་དང་བ་ལཱ་ཞེས་ལྟོགས་ཅོར་རྒྱག་འགོ་འཚུགས་
པའི་ལུག་དེ་དག་ཁུ་སིམ་མེར་བཞག་ནས་སེམས་རྩ་འཁོལ་པོས་རླུང་འཁོར་
བསྐྲུན་རྒྱུར་རེ་སྐུལ་བྱས། དེའི་སྐབས་དུད་འགྲོ་དེ་དག་ནི་རང་གི་གོ་བ་ལེན་
སྟངས་དང་བསྟུན་ནས་མང་ཉུང་འཚམས་པོས་ཕྱོགས་གཉིས་སུ་གྱེས་ཡོད་
117

ལེའུ་ལྔགས་པ་
ཀྱང་། སི་ནའོ་སྦའོ་ཡི་གཏམ་བཤད་དེས་ཁོ་ཚོ་ཕྱོགས་གཅིག་ཏུ་བསྡུས། དཀའ་
ངལ་ཆེ་ཞིང་སྦགས་བཙོག་ཆེ་བའི་ལས་ཀ་རྣམས་དུད་འགྲོའི་སྒལ་པ་ལས་དབྱུག་
ཐུབ་རྗེས་ཀྱི་དུད་འགྲོའི་གཞིས་ཀའི་སྐོར་སི་ནའོ་སྦའོ་ཡིས་ཀུན་ཡིད་མགུ་བའི་
ཚིག་དུམ་འགའ་ཞིག་གི་ནང་རི་མོ་ཞིག་དང་འདྲ་བར་ཁ་གསལ་ངང་བཤད། ད་
ལྟ་ཁོའི་བསམ་ཚུལ་དེ་སྔོན་མ་བརྗོད་མྱོང་བའི་རྩྭ་གྲི་དང་ཉུང་དམར་བཏུབ་
བྱེད་ལས་རྦད་དེ་འདས། གློག་གིས་དུད་འགྲོའི་ཚང་ཡོད་དོ་ཅོག་ལ་དཀར་ཆ་
དང་། ཆུ་ཚ་གྲང་། དྲོད་གློག་བཅས་མཁོ་འདོན་བྱེད་ཐུབ་པ་མ་ཟད་། འབྲུ་
འདོན་འཕྲུལ་ཆས་དང༌། རྨོན་ལས་འཕྲུལ་ཆས། ས་བརྐོས་འཕྲུལ་ཆས། བཙས་
མ་བརྔ་བྱེད་འཕྲུལ་ཆས། ལོ་བསྡུའི་འཕྲུལ་ཆས་སོགས་བེད་སྤྱོད་བྱ་ཐུབ་ཟེར།
ཁོའི་གཏམ་བཤད་རྫོགས་སྐབས། དོན་གང་གི་ཆེད་དུ་འདེམས་ཤོག་དབྱུག་
མིན་ཐད་དོགས་པ་ཏིལ་འབྲུ་ཙམ་མེད་པ་ཆགས། འོན་ཀྱང་དེའི་སྐབས་སུ་ནཱ་
ཕའོ་ལིན་གྱིས་ཡར་ལངས་ནས་སི་ནའོ་སྦའོ་ལ་མིག་ཟུར་ཡ་མཚན་ཞིག་བལྟས་
རྗེས། སྔོན་མ་དུད་འགྲོ་སུས་ཀྱང་གོ་མྱོང་མེད་པའི་སྡུག་སྐད་རྣ་ལ་གཟན་པ་
ཞིག་བརྒྱབ།
ཕྱི་ནས་ཁྱི་སྒྲ་འཇིགས་སྣང་ཆེ་བ་ཞིག་གྲགས་ཡོང་བ་དང་སྦྲགས། སྐེ་
ལ་རག་སྐོར་གཡོག་པའི་ཁྱི་སྟོབས་ཤིན་ཏུ་ཆེ་བ་དགུས་ལྷས་རྭའི་ནང་རྒྱུགས་
ཡོང་། དེ་དག་གིས་ཐད་ཀར་སི་ནའོ་སྦའོ་ཡི་སྒང་ལ་མཆོངས། དེའི་སྐབས་
སི་ནའོ་སྦའོ་ཡིས་དུས་ཐོག་ཏུ་རང་གནས་ལས་འོབ་ལངས་བརྒྱབ་སྟེ་བྲོས་པས་
ཁྱིའི་མཆེ་བ་ལས་ཐར་ཙམ་བྱུང་ཞིང་། སྐད་གཅིག་ཙམ་ལ་སྒོའི་ཕྱི་ལ་སླེབས་
ཀྱང་ཁྱི་དེ་དག་གིས་ཁོའི་རྗེས་འདེད་གཏོང་བཞིན་འདུག དུད་འགྲོ་གཞན་
རྣམས་ནི་བྲེད་དངངས་དང་ཧ་ལས་ཀྱིས་སྙིང་སྟོད་དུ་འཚངས་ནས་དབུགས་
119

ལེའུ་ལྔ་པ་
ཐོན་མ་ཐུབ་པ་ལྟ་བུར་གྱུར་ཡང་འཚང་ཁ་ཤིག་ཤིག་ངང་སྒོ་ནས་ཐོན་ཏེ་རྗེས་
འདེད་གཏོང་ཚུལ་ལ་བལྟས། དེ་སྐབས་སི་ནའོ་སྦའོ་ནི་ཁྱི་དེ་དག་གིས་རྒྱ་ལམ་
ལ་ཁ་ཕྱོགས་པའི་རྩྭ་ཐང་དཀྱུས་རིང་དེའི་སྟེང་རྗེས་འདེད་བྱ་བཞིན་ཡོད། ཁོས་
ཕག་པ་ཞིག་ལ་ཡོད་པའི་མྱུར་ཚད་ཡོད་དོ་ཅོག་ལ་བརྟེན་ནས་བྲོས་ཀྱང་། ཁྱིས་
ཁོའི་ཞྭ་རིལ་ཟིན་ལ་ཁད་དུ་བྱུང་། ཕག་གསེབ་སི་ནའོ་སྦའོ་གློ་བུར་དུ་འདྲེད་
བརྡར་ཤོར་བར་བལྟས་ན་ཁྱིས་ཁོ་ཟིན་བཟོ་ཡོད་ཀྱང་། ཕག་གསེབ་དེ་སླར་ཡང་
ལངས་ཐུབ་ཁར་སྔར་ན་མེད་པའི་མྱུར་ཚད་ཀྱིས་བྲོས་འགྲོ་སྐབས། ཁྱིས་སྔར་
བཞིན་ཁོའི་རྗེས་སུ་ཤོར། ཁྱི་གཅིག་གིས་སི་ནའོ་སྦའོ་ཡི་མཇུག་མ་ཟིན་ཐུབ་
གྲབས་བྱེད་སྐབས། སི་ནའོ་སྦའོ་ཡིས་དུས་ཐོག་ཏུ་མཇུག་མ་དབྱུགས་ཙམ་བྱས་
པས་དེ་ལས་ཐར། དེ་རྗེས་སི་ནའོ་སྦའོ་ཡིས་ནུས་ཤུགས་གང་ཡོད་བཏོན་ནས་
རྒྱུགས་པས་ཁྱི་དང་བར་མཚམས་དེ་ཙམ་མེད་པའི་ས་ནས་གཞིས་ཀའི་མཐའ་ཡི་
ཁུང་བུ་ཞིག་གི་ནང་དུ་འཛུལ་ཐུབ། དུས་དེ་ནས་བཟུང་སི་ནའོ་སྦའོ་མཐོང་རྒྱུ་
མེད་པ་ཆགས།
དུད་འགྲོ་གཞན་རྣམས་ནི་ཞེད་ཐག་ཆོད་ནས་ཁ་ཁུ་སིམ་བུའི་ངང་ལྷས་
རར་ལོག དུས་ཡུན་འཁྱུག་ཙམ་ཕྱིན་རྗེས་ཁྱི་དེ་དག་ཕྱིར་ལོག་བྱས། ཐོག་མར་
མི་གཅན་གཟན་དེ་དག་གང་ནས་ཡོང་མིན་སུས་ཀྱང་བརྗོད་མ་ཐུབ་ཀྱང༌།
རིང་བར་གནས་ཚུལ་དེ་གསལ་པོ་ཆགས་པ་སྟེ། ཁོ་ཚོ་ནི་ནཱ་ཕའོ་ལིན་གྱིས་ཨ་
མ་དང་ཁ་བྲལ་ནས་ལྐོག་ཏུ་གསོ་ཚགས་བྱས་པའི་ཁྱི་ཕྲུག་དེ་དག་ཡིན་ཞིང
རྦད་དེ་འཚར་ལོངས་བྱུང་མེད་ཀྱང་གཟུགས་སྟོབས་ཆེ་བས་ཞེད་སྣང་ཚ་བའི་
སྤྱང་ཀི་ལྟ་བུ་ཆགས་འདུག་ལ། ནཱ་ཕའོ་ལིན་གྱི་ཉེ་འགྲམ་དུ་བསྡད་ཅིང་སྔོན་མ་
121

ལེའུ་ལྔ་པ་
ཁྱི་གཞན་དག་གིས་སྐུ་ཞབས་ཇུང་སི་ལ་མཇུག་མ་དབྱུག་པ་ལྟར་ཁྱི་གསར་དེ་
དག་གིས་ནཱ་ཕའོ་ལིན་ལ་མཇུག་མ་དབྱུག་བཞིན་འདུག
ནཱ་ཕའོ་ལིན་གྱིས་ཁྱི་གསར་དེ་དག་ཁྲིད་ནས་སྔོན་མ་ཕག་རྒན་མཱ་ཇོར་གྱིས་
གསུང་བཤད་གནང་མྱོང་བའི་ས་སྟེང་དེར་འཛེགས་ཏེ་དུས་དེ་ཉིད་ནས་བཟུང་
རེས་གཟའ་ཉི་མའི་ཚོགས་འདུ་དེ་མེད་པ་བཟོ་རྒྱུ་དང་། ཚོགས་འདུ་དེ་ལྟ་བུ་
ནི་དུས་ཚོད་འཕྲོ་བརླག་ཙམ་ལས་དགོས་པ་གཞན་དག་གང་ཡང་མི་འདུག་ཅེས་
བརྗོད་པ་མ་ཟད། ཕྱིས་འབྱུང་གཞིས་ཀ་དང་འབྲེལ་བ་ཡོད་པའི་གནད་དོན་
ཚང་མ་ནཱ་ཕའོ་ལིན་ཉིད་ཀྱིས་འགོ་ཁྲིད་པའི་ཕག་པའི་ཚོགས་པ་དམིགས་བསལ་
ཅན་ཞིག་གིས་ཐག་གཅོད་བྱེད་རྒྱུ་དང་། ཕག་ཚོགས་དེས་ནང་ཁུལ་ཚོགས་
འདུ་འཚོགས་རྗེས་གཏན་འཁེལ་བྱུང་བའི་དོན་དག་དུད་འགྲོ་གཞན་ལ་བརྒྱུད་
བསྒྲགས་བྱ་རྒྱུ་ཡིན་པ། དུད་འགྲོ་གཞན་དག་རྣམས་ནི་སྔར་རྒྱུན་བཞིན་རེས་
གཟའ་ཉི་མའི་ཞོགས་པར་མཉམ་དུ་འཛོམས་ནས་དར་ཆར་གུས་བཏུད་དང་
“དབྱིན་ཇིའི་དུད་འགྲོ་”ཞེས་པའི་གཞས་གཏང་རྗེས། གཟའ་འཁོར་དེའི་རིང་
གི་ལས་ཀའི་བཀའ་དང་ལེན་བྱ་རྒྱུ་ཙམ་ལས་གྲོས་བསྡུར་བྱ་རྒྱུ་མེད་ཅེས་ཁྱབ་
བསྒྲགས་བྱས།
ཕག་གསེབ་སི་ནའོ་སྦའོ་ཕྱིར་འབུད་བྱས་པས་དུད་འགྲོ་དེ་དག་ཧང་
སང་བ་མ་ཟད། ཁྱབ་བསྒྲགས་དེས་ཁོ་ཚོའི་བློ་ལྷོད་དུ་འབབ་མ་ཐུབ་པ་ཞིག་
བཟོས། གལ་སྲིད་རྒྱུ་མཚན་ཁ་གསལ་ཞིག་རྙེད་ཡོད་ན། ཁོ་ཚོ་འགའ་ཞིག་
གིས་ངོ་རྒོལ་བྱས་ཡོད་སྲིད། ཐ་ན་རྟ་ཕོ་སྦོག་སེར་ཡང་བརྗོད་པར་དཀའ་བའི་
རྙོག་དྲ་ཞིག་གི་ནང་ཚུད་དེ་རྣ་ཅོག་རྒྱབ་ཏུ་དཔྱང་ཞིང་། མགོ་བོ་དཀྲུག་ཙམ་
123

ལེའུ་ལྔ་པ་
དཀྲུག་ཙམ་ཐེངས་མ་འགའ་ཞིག་བྱས་ནས་རང་གི་བསམ་བློ་གོ་རིམ་དང་ལྡན་
པ་ཞིག་བཟོ་ཐབས་བྱས་ཀྱང་། མཐའ་མ་སྐད་ཆ་ཚིག་གཅིག་ཀྱང་མ་དྲན། ཕག་
པ་འགའ་ཞིག་གིས་རང་བློ་གསལ་པོར་བརྗོད་ཐུབ་པས་མདུན་གྲལ་དུ་བསྡད་
པའི་ཤ་ཕག་ན་གཞོན་བཞི་པོ་དེས་སྐད་ཤུགས་ཆེན་པོས་མ་འདོད་པའི་ལྟ་བ་
བཏོན། ཕག་པ་བཞི་པོ་དེས་རྐང་པར་བརྟེན་ནས་ཡར་ལངས་ཏེ་དུས་གཅིག་ལ་
སྐད་ཆ་བཤད། འོན་ཀྱང་ནཱ་ཕའོ་ལིན་གྱི་གཡས་གཡོན་དུ་ཡོད་པའི་ཁྱི་གསར་
དེ་དག་གིས་གློ་བུར་དུ་འཇིགས་ཤིང་སྐྲག་དགོས་པའི་ངར་སྒྲ་དྲག་པོ་བསྒྲགས་
པས་ཕག་པ་དེ་དག་ཁུ་སིམ་མེར་མི་སྡོད་ཀ་མེད་དུ་གྱུར། དེ་རྗེས་ལུག་གིས་སྐད་
ཤུགས་ཡོད་རྒུ་བཏོན་ནས་“སུག་ལག་བཞི་ལྡན་བཟང་། རྐང་གཉིས་ཅན་རྣམས་
ངན་”ཞེས་སྐར་མ་བཅོ་ལྔ་ཙམ་གྲགས་པས་གྲོས་བསྡུར་བྱ་བའི་གོ་སྐབས་གང་
ཡང་མེད་པ་བཟོས།
མི་རིང་བར་སི་ཀུལ་ལཱ་གཞིས་ཀའི་ཕྱོགས་བཞི་མཚམས་བརྒྱད་དུ་མངགས་
ནས་བཀོད་སྒྲིག་གསར་པ་དེའི་སྐོར་གཞན་ལ་གསལ་བཤད་བྱེད་དུ་བཅུག
ཁོ་ན་རེ་““བློ་མཐུན་ཚོ། གནས་འདིར་ཡོད་པའི་དུད་འགྲོ་ཚང་མས་
བློ་མཐུན་ནཱ་ཕའོ་ལིན་གྱིས་ལས་ཀ་འཐོལ་པ་མང་པོ་ཞིག་རང་གི་ཕྲག་པར་
བླངས་པའི་གཏོང་ཕོད་ཅན་གྱི་བྱ་ཚུལ་ལ་ཡི་རངས་བྱེད་པར་ང་ཡིད་ཆེས་
ཡོད། བློ་མཐུན་ཚོ། འགོ་ཁྲིད་བྱ་རྒྱུ་དེ་སྐྱིད་པོ་ཞིག་རེད་རྩ་བ་ནས་མ་སོམས་
ཤིག དེ་ལས་ལྡོག་སྟེ་དེ་ནི་ལས་འགན་ལྗིད་ཅིང་གལ་འགངས་ཆེ་བ་ཞིག་
རེད། དུད་འགྲོ་ཚང་མ་འདྲ་མཉམ་ཡིན་པར་ཡིད་ཆེས་བརྟན་པོ་བྱེད་མཁན་
བློ་མཐུན་ནཱ་ཕའོ་ལིན་ལས་ལྷག་པ་སུ་ཡང་ཡོད་པ་མ་རེད། ཁོང་གིས་རྒྱུན་དུ་
125

ལེའུ་ལྔ་པ་
ཁྱེད་ཚོས་རང་དོན་གཅོད་ཐུབ་ན་ཅི་མ་རུང་བསམ་གྱིན་ཡོད་རེད། འོན་ཀྱང་།
བློ་མཐུན་ཚོ། སྐབས་རེ་ཁྱེད་ཚོས་ནོར་འཁྲུལ་ཤོར་གྱི་ཡོད་རེད། དེ་ལྟར་བྱས་ན་
ང་ཚོ་གནས་བབས་གང་འདྲ་ཞིག་ལ་གྱར་གྱི་རེད་དམ། སི་ནའོ་སྦའི་ཡིས་བཤད་
པའི་རླུང་འཁོར་སྐོར་གྱི་སྐད་ཆ་ཆོ་མེད་དེ་དག་གི་རྐྱེན་ལས་ཁྱེད་ཚོའི་ནང་ནས་
འགའ་ཞིག་སི་ནའོ་སྦའོ་ཡི་རྗེས་སུ་འབྲངས་འདོད་སྲིད། འོན་ཀྱང་ཁོ་ནི་ཉེས་
ཅན་པ་ཞིག་ལས་ལེགས་པ་ཡོད་མ་རེད།”
དུད་འགྲོ་ཞིག་གིས་“བ་རྭའི་དམག་འཁྲུག་སྐབས་ཁོས་བློ་ཁོག་ཆེན་པོས་
ཞུགས་སོང་”ཞེས་བཤད།
¡ སི་ཀུལ་ལཱ་ཡིས་“བློ་ཁོག་གཅིག་པུས་འགྲིག་གི་ཡོད་མ་རེད་”ཅེས་དང་།“དེ་
ལས་གལ་ཆེ་བ་ནི་བཀའ་སྲུང་ཅི་སྒྲུབ་དང་བློ་དཀར་སེམས་དཀར་རེད། བ་རྭའི་
དམག་འཁྲུག་སྐོར་བཤད་ན། ཉི་མ་གཅིག་ཁྱེད་ཚོས་དམག་འཐབ་དེའི་ནང་སི་
ནའོ་སྦའོ་ཡིས་བཞག་པའི་བྱས་རྗེས་སྐོར་ཆེ་བསྟོད་བྱས་དྲགས་པ་ཤེས་པར་ང་
ཡིད་ཆེས་ཡོད།སྒྲིག་ཁྲིམས་དགོས་རེད། བློ་མཐུན་ཚོ། ངར་ལྕགས་ལྟ་བུའི་སྒྲིག་
ཁྲིམས། དེ་ནི་དེ་རིང་གི་འབོད་ཚིག་ཡིན། ང་ཚོས་གོམ་སྟབས་གཅིག་ནོར་ན།¸ང་
ཚོའི་དགྲ་བོས་ང་ཚོའི་མཇིང་པའི་སྒང་བཞོན་གྱི་རེད། བློ་མཐུན་ཚོ། ཇུང་སི་
ཡོང་རྒྱུར་རེ་སྒུག་བྱེད་མཁན་ཡོད་དམ་”ཞེས་བཤད།
སྔར་བཞིན་དེ་ལ་ལན་རྒྱག་ཐུབ་མཁན་སུ་ཡང་མ་བྱུང་། དུད་འགྲོ་ཚང་
མས་ཇུང་སི་ཡོང་རྒྱུར་རེ་སྒུག་བྱེད་ཀྱི་མེད་པ་ཅི་བརྗོད་དགོས། གལ་སྲིད་རེས་
གཟའ་ཉི་མའི་ཞོགས་ཚོགས་སྐབས་ཀྱི་གྲོས་བསྡུར་དེས་ཇུང་སི་ཁྲིད་ཡོང་གི་
ཡོད་ན། དེ་ངེས་པར་དུ་མཚམས་འཇོག་བྱ་རྒྱུ་ཁོ་ན་ལས་གཞན་ད་ལྟ་རྟ་
ཕོ་སྦོག་སེར་ལ་དོན་དག་ཡོད་དོ་ཅོག་ཡང་བསྐྱར་བསམ་གཞིགས་བྱ་བའི་གོ་
127

ལེའུ་ལྔ་པ་
སྐབས་རག་པས་“གལ་སྲིད་བློ་མཐུན་ནཱ་ཕའོ་ལིན་གྱིས་དེ་ལྟར་གསུངས་ན། དེ་
ཏན་ཏན་བདེན་པ་རེད་”ཅེས་བརྗོད་ནས་ཁོའི་ཚོར་སྣང་གཙོ་བོ་དེ་དག་མཚོན་
ཐབས་བྱས། དེ་ནས་བཟུང་ཁོས་སྔོན་མ་ཁོ་ཉིད་ལ་ཡོད་པའི་སྒེར་གྱི་གདམས་
ངག་“ངས་ལས་ཀ་ཧུར་ཙམ་བྱེད་ཀྱི་ཡིན་”ཞེས་པ་དེའི་སྟེང་“ནཱ་ཕའོ་ལིན་ནམ་
ཡང་ཡང་དག་པ་རེད་” ཅེས་པས་ཁ་སྣོན་བྱས།
དེའི་སྐབས་ནམ་དུས་ལ་འགྱུར་བ་བྱུང་བས་དཔྱིད་འདེབས་འགོ་འཚུགས
སྔོན་མ་སི་ནའོ་སྦའོ་ཡིས་རླུང་འཁོར་འཆར་འགོད་བྲིས་སྐབས་བེད་སྤྱོད་བྱ་
མྱོང་བའི་ཁང་ཆུང་དེ་རྦད་དེ་སྒོ་བརྒྱབ་པས། དེའི་ནང་ཡོད་པའི་འཆར་འགོད་
ཀྱི་རི་མོ་རྣམས་སུབ་ཚར་ཤག་བྱས། རེས་གཟའ་ཉི་མ་ཡིན་ཚད་ཀྱི་ཞོགས་
པའི་ཆུ་ཚོད་བཅུ་པར་དུད་འགྲོ་དེ་དག་ལྷས་རྭ་ཆེན་མོའི་ནང་འཛོམས་ནས་
གཟའ་འཁོར་དེའི་རིང་གི་བཀའ་བླངས། ད་ལྟ་ཤ་ཏི་ཀ་གཅིག་ཀྱང་ལྷག་མེད་
པའི་ཕག་རྒན་མཱ་ཇོར་གྱི་ཀ་ལི་དེ་ཤིང་འབྲས་ལྡུམ་རྭ་ནས་བཏོན་ཏེ་དར་
ཤིང་གི་མཚམས་དང་མེ་མདའི་འཁྲིས་དེར་ཤིང་སྡོང་གི་རྩ་བར་གཟེར་ཀར་
བརྒྱབ་ནས་བཞག་ཅིང༌། དར་ཆ་བཙུགས་རྗེས།དུད་འགྲོ་དེ་དག་གིས་གོ་རིམ་
ལྡན་པའི་སྒོ་ནས་གུས་གུས་ཞུམ་ཞུམ་ངང་ཀ་ལི་དེ་བརྒྱུད་ནས་ལྷས་རྭ་ཆེན་
མོའི་ནང་འཛུལ་དགོས་ཀྱི་ཡོད། སྔོན་མ་དུད་འགྲོ་དེ་དག་རུབ་རུབ་བྱས་
ནས་སྡོད་ཀྱི་ཡོད་ཀྱང་ད་ལྟ་དེ་ལྟར་མ་ཡིན་ཏེ། ནཱ་ཕའོ་ལིན་དང་། སི་ཀུལ་
ལ། རྨི་ཎི་མ་སི་ཞེས་པའི་ཕག་པ་གཞས་དང་སྙན་ངག་རྩོམ་པར་གཞན་འདྲིང་
མི་འཇོག་པའི་ཡེ་ཤེས་ལྡན་པ་ཞིག་ཡོད་པ་བཅས་མདུན་གྲལ་དུ་ཡོད་པའི་
སྟེགས་བུ་མཐོན་པོ་དེའི་སྒང་སྡོད་པ་དང་། ཁྱི་གསར་དགུ་པོ་དེས་ཁོ་ཚོའི་
མཐའ་ཕྱེད་ཙམ་བསྐོར་ནས་སྡོད་པ། ཕག་པ་གཞན་རྣམས་ཁོ་ཚོའི་རྒྱབ་དང་།
129

ལེའུ་ལྔ་པ་
དུད་འགྲོ་གཞན་དག་ཁོ་ཚོའི་མདུན་གྱི་ལྷས་རྭའི་ནང་སྡོད་ཀྱི་ཡོད། ནཱ་ཕའོ་ལིན་
གྱིས་དམག་ཉམས་ལྡན་པའི་དྲག་སྐད་རྩུབ་པོ་ཞིག་བཀོལ་སྤྱོད་བྱས་ནས་གཟའ་
འཁོར་དེའི་བཀའ་ཡོད་དོ་ཅོག་བཀྲམ་ཚར་མ་ཐག་ཏུ་དུད་འགྲོ་དེ་དག་གིས་
“དབྱིན་ཇིའི་དུད་འགྲོ་”ཞེས་པའི་གཞས་དེ་ཐེངས་མ་གཅིག་རང་བཏང་ནས་
རང་རང་གི་གནས་སུ་ཕྱིར་ལོག་བྱས།
སི་ནའོ་སྦའོ་ཕྱིར་འབུད་བྱས་རྗེས་ཀྱི་རེས་གཟའ་ཉི་མ་གསུམ་པ་དེར་ནཱ་
ཕའོ་ལིན་གྱིས་གང་ལྟར་ཡང་རླུང་འཁོར་བསྐྲུན་རྒྱུ་ཡིན་པ་ཁྱབ་བསྒྲགས་བྱས་
པས་དུད་འགྲོ་དེ་དག་སླར་ཡང་ཧ་ལས་ནས་ཅི་ཤོད་འདི་ཤོད་མེད་པའི་གནས་
སུ་ལྷུང་། ཁོས་ལས་དོན་འཕར་མ་དེས་མཚོན་པ་ནི་དཀའ་ངལ་ཤིན་ཏུ་ཆེ་བའི་
ལས་ཀ་ཡིན་པ་དང་། ཐ་ན་དགོས་པ་དང་བསྟུན་ནས་ཟས་སྐལ་ཐོབ་ཆ་ཡང་
ཉུང་དུ་གཏོང་དགོས་པ་སོགས་ཡིན་པའི་སྐོར་འཇིགས་བརྡ་བཏང་བ་ལས་ཁོའི་
བསམ་བློར་འགྱུར་བ་བྱུང་ཚུལ་སྐོར་གྱི་རྒྱུ་མཚན་གང་ཡང་མ་བཤད། འོན་ཀྱང་
རླུང་འཁོར་འཛུགས་སྐྲུན་གྱི་འཆར་གཞི་དེའི་མ་ལག་ཆ་ཚང་གྲ་སྒྲིག་ཨང་གསར་
བྱུང་ཡོད་ཅིང་། དེ་ནི་ཕག་པ་ལས་གྲུབ་པའི་དམིགས་བསལ་ཚོགས་པ་དེས་
འདས་ཟིན་པའི་གཟའ་འཁོར་གསུམ་གྱི་རིང་དེའི་ཐད་ལས་ཀ་བྱས་པའི་འབྲས་
བུ་ཡིན་པ་དང་། རླུང་འཁོར་གསར་འཛུགས་དང་། དེ་དང་འབྲེལ་བའི་ཡར་རྒྱས་
གཏོང་དགོས་པའི་རྣམ་གྲངས་ཁག་ལོ་གཉིས་ཀྱི་ནང་ལེགས་གྲུབ་ཡོང་བར་རེ་བ་
བྱེད་བཞིན་ཡོད།
དེའི་དགོང་མོ་ཕག་ཕྲུག་སི་ཀུལ་ལཱ་ཡིས་ལྐོག་ཏུ་དུད་འགྲོ་གཞན་ལ་དོན་
དངོས་ཐོག་ནཱ་ཕའོ་ལིན་གྱིས་རླུང་འཁོར་གསར་འཛུགས་ཐད་རྩ་བ་ནས་
རྒྱབ་གཏོད་བྱེད་མྱོང་མེད་པ་དང་། དེ་ལས་ལྡོག་སྟེ་དེ་ནི་ཐོག་མར་ནཱ་ཕའོ་
131

ལེའུ་ལྔ་པ་
ལིན་གྱིས་གྲོས་འགོ་སྟོན་པ་ཞིག་ཡིན་ཞིང་། སི་ནའོ་སྦའོ་ཡིས་སྒོ་ང་བསྙལ་སའི་
ཁང་ཆུང་ནང་བྲིས་པའི་འཆར་གཞི་དེ་དག་ཀྱང་ནཱ་ཕའོ་ལིན་གྱིས་ཟིན་བྲིས་
ཤོག་བུ་ལས་བརྐུ་འཁྱེར་བྱས་པ་ཞིག་ཡིན་སྟབས། དོན་དམ་དུ་རླུང་འཁོར་ནི་ནཱ་
ཕའོ་ལིན་ཉིད་ཀྱི་གསར་གཏོད་ཅིག་རེད་ཅེས་འགྲེལ་བཤད་བྱས། དེའི་སྐབས་
དུད་འགྲོ་ཞིག་གིས་འོ་ན་ཁོས་དེར་རྒྱབ་གཏོད་ཤུགས་ཆེན་བྱེད་པའི་གཏམ་
བཤད་བྱ་དགོས་དོན་གང་ཡིན་ནམ་ཞེས་དྲིས། དེའི་སྐབས་སི་ཀུལ་ལཱ་ཡིས་གཡོ་
སྒྱུ་ཤིན་ཏུ་ཚ་བའི་ཚུལ་ཞིག་སྟོན་བཞིན་དུ་དེ་ནི་བློ་མཐུན་ནཱ་ཕའོ་ལིན་གྱི་གཡོ་
ཇུས་རེད་ཟེར། ཁོས་རླུང་འཁོར་གསར་སྐྲུན་བྱ་རྒྱུར་རྒྱབ་གཏོད་བྱེད་ཁུལ་བྱས་
པ་ནི་སི་ནའོ་སྦའོ་ཕྱིར་བསྐྲོད་བྱ་བྱེད་ཀྱི་ཐབས་ཇུས་འཐུས་ཚང་ཞིག་ཡིན་
དང་། སི་ནའོ་སྦའོ་ནི་ཉེན་ཁ་ཆེན་པོ་ཞིག་ཡིན་པ་མ་ཟད། ཁོས་དུད་འགྲོ་
གཞན་དག་ལ་བག་ཆགས་ངན་པ་སྤྲོད་ཀྱི་ཡོད་པ་རེད་ཟེར། ད་ལྟ་སི་ནའོ་སྦའོ་
མེད་པས་འཆར་གཞི་དེ་ཁོའི་ཐེ་ཇུས་དང་བྲལ་ནས་ལག་བསྟར་བྱ་ཐུབ་ཅེས་
བཤད། སི་ཀུལ་ལཱ་ཡིས་དེའི་མིང་ལ་འཐབ་ཇུས་ཟེར་ཀྱི་རེད་ཅེས་བཤད་པ་དང་
སྦྲགས། ཁོས་“འཐབ་ཇུས། བློ་མཐུན་ཚོ། འཐབ་ཇུས་”ཞེས་ལན་འགའ་བསྐྱར་
བཤད་བྱས་རྗེས། ཕར་ཚུར་མཆོང་ཙམ་མཆོང་ཙམ་དང་མཇུག་མ་དབྱུག་ཙམ་
དབྱུག་ཙམ་བྱས་ནས་ཡིད་སྤྲོ་བའི་གད་མོ་ཞིག་དགོད། དུད་འགྲོ་དེ་དག་གིས་ཐ་
སྙད་འཐབ་ཇུས་ཞེས་པའི་གོ་དོན་ཅང་མ་རྟོགས། འོན་ཀྱང་སི་ཀུལ་ལཱ་ཡིས་ཀུན་
བློ་མགུ་བའི་སྙན་གཏམ་བཤད་པ་མ་ཟད། ཁོ་དང་མཉམ་དུ་ཡོང་བའི་ཁྱི་གསར་
གསུམ་པོ་དེས་ངར་སྒྲ་ཞེད་སྣང་ཚ་པོ་ཞིག་བསྒྲགས་པས་དུད་འགྲོ་དེ་དག་གིས་
འདྲི་བ་སྤངས་ནས་ཁོའི་འགྲེལ་བཤད་དང་ལེན་བྱས་སོ། །
133

ལེའུ་དྲུལ
ལེའུ་དྲུག་པ།
ལོ་ཧྲིལ་པོའི་རིང་བྲན་གཡོག་ལྟ་བུའི་ལས་ཀ་བྱ་དགོས་བྱུང་ཡང་། དུད་
འགྲོ་དེ་དག་གིས་སྤྲོ་སྣང་ཆེན་པོས་ལས་ཀར་ཞུགས་པ་ལས་ནུས་ཤུགས་འདོན་
པ་དང་ཡང་ན་ལས་ཀ་འཕར་མ་བྱེད་པར་འཚེར་སྣང་རྩ་བ་ནས་མི་བྱེད་པ་ནི།
ད་ལྟ་ཁོ་ཚོས་ལས་ཀ་ག་རེ་བྱས་པ་ཚང་མ་རང་དང་རང་གི་རྗེས་སུ་འབྲངས་
བའི་རང་རིགས་ཀྱི་ཁེ་ཕན་ཆེད་དུ་ཡིན་པ་མ་གཏོགས་གླེན་རྟགས་ཚ་ཞིང་རྐུ་ལ་
བྱང་བའི་མིའི་རིགས་ཀྱི་ཆེད་དུ་མིན་པ་གསལ་པོར་ཤེས་ཀྱི་ཡོད།
དཔྱིད་ཁ་དང་དབྱར་ཁའི་རིང་ཁོ་ཚོས་གཟའ་འཁོར་རེར་ཆུ་ཚོད་དྲུག་
ཅུ་ལས་ཀ་བྱས་ཤིང་། ནཱ་ཕའོ་ལིན་གྱིས་སྤྱི་ཟླ་བརྒྱད་པ་ནས་བཟུང་རེས་གཟའ་
ཉི་མའི་ཕྱི་དྲོ་ཡང་ལས་ཀ་བྱ་དགོས་པའི་ཁྱབ་བསྒྲགས་བྱས། ལས་ཀ་དེ་ནི་རང་
མོས་ཁོ་ན་ཡིན་ཡང་། གལ་སྲིད་དུད་འགྲོ་གང་ཞིག་གིས་ལས་ཀ་དེར་མ་ཞུགས་
ན་ཁོའི་ཟས་སྐལ་ཕྱེད་ཀ་ཉུང་དུ་གཏོང་རྒྱུ་ཡིན་ཟེར། དེ་ལྟར་བྱས་ཀྱང་ལས་
ཀ་འགའ་ཞིག་མ་བསྒྲུབ་པར་འཇོག་དགོས་བྱུང་བ་མ་ཟད། ལོ་སྔོན་མ་ལས་ལོ་
ལེགས་ཅུང་ཞན་པ་ཡོད་པ་དང་། རྨོས་འདེབས་བྱས་ཤིང་དབྱར་སྟོད་དུ་རྩ་བ་
འཚུགས་དགོས་པའི་ཞིང་ཀ་གཉིས་རྨོས་འདེབས་དུས་ཐོག་ཏུ་བྱེད་མ་ཐུབ་པས་
ལོ་ཕྱི་མ་དེའི་དགུན་ཁ་དཀའ་ལས་ཁག་པོ་ཡོང་རྒྱུ་སྔོན་དཔོག་ཐུབ།
རླུང་འཁོར་གསར་འཛུགས་བྱེད་སྐབས་བསམ་ཡུལ་ལས་འདས་པའི་
དཀའ་ངལ་མང་པོ་ཞིག་འཕྲད། གཞིས་ཀ་དེར་རྡོ་ཐལ་བྲག་རྡོའི་རྡོ་ཁུངས་
135

ལེའུ་དྲུག
ཡག་པོ་ཞིག་དང་། གཞིས་ཀའི་ཕྱི་ཁང་ཞིག་གི་ནང་དུ་བྱེ་མ་དང་ཨར་འདམ་
མང་པོ་ཡོད་པས་འཛུགས་སྐྲུན་ལ་མཁོ་བའི་རྒྱུ་ཆ་ཆ་ཚང་འཛོམས། འོན་ཀྱང་
དུད་འགྲོ་དེ་དག་གིས་མིག་སྔར་ཐག་གཅོད་བྱ་མ་ཐུབ་པའི་གནད་དོན་ཞིག་
ཡོད་པ་ནི་རྡོ་ཆེན་གཤག་ནས་ཆེ་ཆུང་འཚམས་པོ་བཟོ་རྒྱུ་དེ་ཡིན་ཞིང་། དེ་
ནི་འཇོར་རམ་ཏོག་རྩེ་དང་ལྕགས་ཧྲེང་ཁོ་ནར་བརྟེན་ནས་ལེགས་གྲུབ་ཡོང་
ཡང་། དུད་འགྲོས་རྐང་པ་གཉིས་ལ་བརྟེན་ནས་ཀེར་ལངས་བྱ་ཐུབ་ཀྱི་མེད་
པས་ལག་ཆ་དེ་དག་བཀོལ་སྤྱོད་བྱ་མ་ཐུབ། གཟའ་འཁོར་འགའ་ཞིག་གི་རིང་
དོན་མེད་ཧུར་བརྩོན་བྱས་རྗེས་དུད་འགྲོ་ཞིག་ལ་རིག་པ་ཡང་དག་པ་ཞིག་
རྙེད་པ་ནི་ས་གཞི་རིལ་མོའི་འཐེན་ཤུགས་བཀོལ་སྤྱོད་བྱ་རྒྱུ་དེ་རེད། རྡོ་ཁུང་
ནང་དུ་རྡོ་ཡིས་ཁེངས་ཀྱང་མང་ཆེ་བ་ཕ་བོང་ཡིན་པས་ཆེ་དྲགས་ནས་ཇི་མ་
ཇི་བཞིན་བེད་སྤྱོད་བྱ་ཐབས་བྲལ་བ་ཤ་སྟག་ལགས། དེས་ན་དུད་འགྲོ་དེ་
! དག་གིས་ཐག་པས་བཀྱིགས་རྗེས། བ་དང་། རྟ། ལུག་སོགས་ཐག་པ་འཐེན་ལོ་
བ་ཡོད་དོ་ཅོག་གིས་མཉམ་ལས་ནང་དུ་ཞུགས་ཤིང༌། འགག་རྩའི་དུས་སུ་ཕག་
པ་དེ་དག་གིས་ཀྱང་མཉམ་ཞུགས་བྱས་ནས་ཡིད་ཐང་ཆད་དགོས་པའི་མྱུར་
ཚད་འགོར་པོ་ཞིག་ལས་རྡོ་ཁུང་སྒང་ལ་ཡར་འཐེན་རྗེས། གཡང་ལ་དབྱུགས་
ནས་བཅག་གི་ཡོད། ཕ་བོང་དེ་དག་བཅག་ཐུབ་རྗེས་དབོར་འདྲེན་བྱེད་སྟབས་
ཅུང་བདེ་བ་ཞིག་ལགས། རྟས་དོ་པོ་དབོར་བྱེད་ཀྱི་ཐེར་ཀའི་ནང་འདྲེན་པ་
དང་། ལུག་གིས་རྡོ་རེ་རེ་བཞིན་འདྲུད་པ། ཐ་ན་ར་རྒན་མུ་རིལ་དང་བོང་
རྒན་པཎ་ཅ་མིན་གྱིས་ཀྱང་མི་འདྲེན་ཐེར་ཀ་རྙིང་པ་ཞིག་གི་ནང་རྡོ་དབོར་
བ་བཅས་རང་རང་གི་འཇོན་ཚོད་ལྟར་བྱས་སྟབས་དབྱར་མཇུག་ཙམ་ལ་རྡོ་
ལྡང་ངེས་ཤིག་གསོག་འཇོག་བྱས་ཐུབ་པས་ཕག་པའི་ལྟ་སྐུལ་འོག་རླུང་འཁོར་
137

ལེའུ་དྲུ
འཛུགས་སྐྲུན་དངོས་སུ་འགོ་བརྩམས།
འོན་ཀྱང་རྡོ་ཆེན་ཚད་རན་པ་བཟོ་རྒྱུ་དེ་ནི་ལས་ཚན་ཆེ་ཞིང་ལས་ཕྱོད་
ཆུང་བའི་ལས་ཀ་ཞིག་ཡིན་ཏེ། ནུས་ཤུགས་ཡོད་རྒུ་བཏོན་ནས་རྡོ་ཆེན་རྐང་
གཅིག་རྡོ་ཁུང་གི་སྒང་ལ་འཐེན་པར་ཉི་མ་ཧྲིལ་པོ་གཅིག་འགོར་བ་རྒྱུན་གཏན་
63ཡིན་ལ། སྐབས་རེ་གཡང་ལ་དབྱུགས་རྗེས་རྡོ་མ་ཆག་པའི་གནས་ཚུལ་ཡང་
ཐོན་གྱི་ཡོད། རྟ་ཕོ་སྦོག་སེར་ལ་དུད་འགྲོ་གཞན་ཡོངས་མཉམ་དུ་བསྒྲིལ་བ་
ལྟ་བུའི་ཤེད་ཤུགས་ཡོད་ཅིང་། གལ་སྲིད་རྟ་ཕོ་དེ་མེད་ན་དོན་དག་གང་ཡང་
བསྒྲུབ་ཐུབ་པ་མེད། རྡོ་ཆེན་དེ་དག་ཐུར་ལ་ཤོར་བ་དང་མཉམ་དུ་དུད་འགྲོ་
གཞན་རྣམས་ཀྱང་ཐུར་ལ་འདྲུད་པས་ཚང་མ་ངུ་སྐད་འཆོར་བའི་སྐབས་སུ། རྟ་
ཕོ་སྦོག་སེར་གྱིས་དུས་གཏན་དུ་ནུས་ཤུགས་ཡོད་རྒུ་བཏོན་ནས་ཐག་སྣེ་ནས་
འཐེན་ཏེ་རྡོ་ཆེན་འགོག་ཐབས་བྱེད་ཀྱི་ཡོད། རྟ་ཕོ་དེས་ག་ལེར་ག་ལེར་རྡོ་ཆེན་
གྱེན་དུ་འཐེན་པ་དང་སྦྲགས། : དབུགས་གཏོང་ཚད་ཇེ་མགྱོགས་སུ་འགྲོ་གི་ཡོད་
ཅིང་། · སུག་ལག་གི་རྩེ་མོ་ས་ལ་བཙུགས་ནས་ལུས་པོ་ཡོངས་ལ་རྔུལ་ཆུས་ཁྱབ་
སྐབས། དུད་འགྲོ་གཞན་དག་གིས་རྟ་ཕོ་དེ་ལ་ཡིད་སྨོན་བྱས། རྒོད་མ་ཁྭ་ལེ་
ཝར་གྱིས་ཁོ་ལ་ལས་ཀ་ཧུར་པོ་བྱེད་དགོས་ཀྱང་ཚད་ལས་བརྒལ་བ་མ་བྱེད་
ཅེས་ཁ་ཏ་བསླབ་བྱ་བྱས་ཀྱང་ཁོས་རྒོད་མ་དེའི་ཁ་ལ་ཁྱོན་ནས་མ་ཉན། རྟ་ཕོ་
དེའི་ངོས་ནས་བརྗོད་ན་“ངས་ལས་ཀ་སྔར་ལས་ཧུར་ཙམ་བྱེད་ཀྱི་ཡིན་”ཞེས་
པ་དང་“ན་ཕོའོ་ལིན་དུས་ནམ་ཡང་ཡང་དག་པ་རེད་”ཅེས་པའི་གདམས་
ངག་གཉིས་པོ་དེས་གནད་དོན་ཡོད་ཚད་ལ་ལན་ཚ་ཐག་ཆོད་འདེབས་ཐུབ་
ཀྱི་ཡོད། རྟ་ཕོ་དེས་སྔོན་མ་དུད་འགྲོ་གཞན་ལས་ཆུ་ཚོད་ཕྱེད་ཀས་སྔ་བ་ལངས་
ཀྱི་ཡོད་ཀྱང་དུས་དེ་ནས་བཟུང་ལངས་བརྡ་སྐར་མ་བཞི་བཅུ་ཞེ་ལྔས་སྔ་བ་
139

ལེའུ་དྲུ
གཏོང་དགོས་པའི་མངགས་བྱ་བྱས། དེང་གི་དུས་སུ་ལས་ཞོར་བར་གསེང་གི་
དུས་ཚོད་ཧ་ལམ་མེད་ཀྱང་། དུས་ཚོད་བྱུང་ན་ཁོས་གཅིག་པུར་རྡོ་ཁུང་གི་ནང་
དུ་ཕྱིན་ནས་རྡོ་ཧྲུག་བསྡུ་རུབ་བརྒྱབ་སྟེ་རླུང་འཁོར་ཡོད་སའི་གནས་དེར་དབོར་
འདྲེན་བྱེད་ཀྱི་ཡོད།
ལས་ཀ་ངལ་དུབ་ཆེན་པོ་བྱུང་ཡང་དབྱར་ཁའི་རིང་དུད་འགྲོ་དེ་དག་
གིས་འཚོ་བ་དེ་ཙམ་སྐྱོ་པོ་བསྐྱལ་དགོས་བྱུང་མེད། ཇུང་སིའི་དུས་དང་བསྡུར་
ན་ད་ལྟ་བཟའ་ཆས་མང་བ་མེད་ཀྱང་ཉུང་བ་ནི་མེད་ལ། ད་ལྟ་དུད་འགྲོ་སོ་
སོ་ཙམ་ལས་བག་མེད་ལོངས་སྤྱོད་ལ་དགའ་བའི་མི་ལྔ་པོ་དེ་གསོ་དགོས་ཀྱི་
མེད་པའི་དགེ་མཚན་ནི་མངོན་གསལ་ཤིན་ཏུ་དོད་པོ་བྱུང་བས། དེས་གཞིས་
ཀའི་ནང་འཕྲད་པའི་གནད་དོན་མང་པོ་ཞིག་ཁྱད་བསད་བྱེད་ཐུབ་པ་བྱུང་
ཡོད། དེའི་སྟེང་དུ་དུད་འགྲོའི་ལས་ཀ་བྱེད་སྟངས་མང་པོ་ཞིག་ལས་ཤོགས་
ཆེ་ཞིང་ལས་ནུས་གྲོན་ཆུང་ཆེ་བ་ཡིན་པ་ནི། དཔེར་ན། ཡུར་མ་ཡུར་བ་ལྟ་བུ་
གང་གཟབ་གང་ནན་གྱིས་བྱ་དགོས་ཀྱང་། མིའི་རིགས་ཀྱིས་མ་འཇོན། དེ་དང་
དུས་མཚུངས་པར་ད་ལྟ་རྐུ་མ་རྐུ་མཁན་དུད་འགྲོ་གཅིག་ཀྱང་མེད་པས།
ཐང་ལ་རྭ་བ་བསྐོར་བའི་དགོས་པ་མེད་པ་དེས་མཐའ་བཞི་དང་སྒོ་རྭ་སྲུང་
བྱེད་ཀྱི་ངལ་ནུས་གྲོན་ཆུང་བྱེད་ཐུབ། འོན་ཀྱང་དབྱར་མཇུག་གྲིལ་བ་དང་
དུས་མཚུངས་མ་འདང་ས་མང་པོ་ཞིག་སྔོན་དཔག་བྱེད་ཐུབ་མེད་པ་ཁོ་ཚོས་
ཤེས་པ་ནི། དཔེར་ན། བཞུ་རྫས་དང་། ལྕགས་གཟེར། ཐག་པ། ཁྱིའི་བག་ལེབ།
རྟའི་རྨིག་ལྕགས་སོགས་གཞིས་ཀའི་ནང་ཐོན་སྐྱེད་བྱེད་མ་ཐུབ་ལ། མ་འོངས་
141

ལེའུ་དྲུ
པར་སོན་དང་རྫས་ལུད། དེ་བཞིན་ལག་ཆ་རིགས་མི་འདྲ་བ་དང་། རླུང་འཁོར་
གྱི་འཕྲུལ་ཆས་ཀྱང་ཉོ་དགོས་ཀྱི་ཡོད་མོད། དེ་དག་གང་འདྲ་བྱས་ནས་བསྒྲུབ་
མིན་ཐད་སུས་ཀྱང་བསམ་བློ་མ་འཁོར།
རེས་གཟའ་ཉི་མའི་ཞོགས་པ་ཞིག་ལ་དུད་འགྲོ་རྣམས་འཛོམས་ནས་བཀའ་
ལེན་སྐབས། ནཱ་ཕའོ་ལིན་གྱིས་དུས་དེ་ནས་བཟུང་དུད་འགྲོའི་གཞིས་ཀ་དང་
ཁྱིམ་མཚེས་གཞིས་ཀའི་བར་ཚོང་འབྲེལ་ནང་ཞུགས་དགོས་ཚུལ་དང་། དེ་ནི་
ཚོང་འབྲེལ་གྱི་ཆེད་དུ་མ་ཡིན་པར་ཁ་ཚ་དགོས་གཏུགས་ཀྱི་རྒྱུ་ཆ་འགའ་ཞིག་
ཉོ་སྒྲུབ་བྱ་རྒྱུའི་ཆེད་དུ་ཁོ་ན་ཡིན་པའི་སྐོར་གྱི་སྲིད་ཇུས་གསར་པ་ཞིག་ཁྱབ་
བསྒྲགས་བྱས། ཁོའི་ཤོད་སྟངས་ལྟར་ན། རླུང་འཁོར་ནི་དོན་དག་གཞན་དག་
གང་འདྲ་ཞིག་ལས་ཀྱང་དགོས་གལ་ཆེ་བ་ཞིག་ཡིན་སྟབས། འཇམ་རྩྭ་ཕུང་སོ་
འགའ་ཞིག་དང་ལོ་དེ་གར་ཐོན་སྐྱེད་བྱས་པའི་གྲོ་ལས་ཉུང་ཤས་ཤིག་འཚོང་
རྒྱུའི་འཆར་གཞི་བཟོས་པ་མ་ཟད། རྗེས་སུ་དངུལ་སྨར་མང་ཙམ་དགོས་གལ་བྱུང་
ན་སྒོ་ང་བཙོང་རྒྱུ་ཡིན་ཞིང་། ཝི་ལིང་ཏུན་ཁུལ་དུ་དུས་གཏན་དུ་སྒོ་ངར་ཁྲོམ་རྭ་
ཡོད་བཞིན་པ་རེད་ཟེར།དེར་བརྟེན་བྱ་མོ་ཚོས་དེ་ནི་རླུང་འཁོར་གསར་འཛུགས་
ཆེད་དུ་ཕུལ་བའི་དམིགས་བསལ་གྱི་ལེགས་སྐྱེས་ཤིག་ཡིན་པར་ངོས་འཛིན་བྱས་
ནས་བློ་རྒྱ་ཆེན་པོས་བློས་གཏོང་བྱ་དགོས་ཞེས་བཤད།
སྔོན་མ་ནང་བཞིན་དུད་འགྲོ་དེ་དག་ལ་བརྗོད་མ་བདེ་བའི་ཚོར་སྣང་ཡ་
མཚན་ཞིག་བྱུང་བ་ནི། དུས་ནམ་ཡང་མི་དང་འབྲེལ་བ་མི་བྱེད་པ་དང་། དུས་
ནམ་ཡང་ཚོང་འབྲེལ་གྱི་ནང་དུ་མི་ཞུགས་པ། དུས་ནམ་ཡང་དངུལ་སྨར་བེད་
སྤྱོད་མི་བྱེད་པ་བཅས་ཇུང་སི་ཕྱིར་བསྐྲད་བྱས་རྗེས་ཀྱི་རྒྱལ་ཁའི་ཚོགས་འདུ་
ཐེངས་དང་པོ་དེའི་ཐོག་གྲོས་ཐག་བཅད་པའི་སྤྱོད་ཁྲིམས་ཀྱི་གྲས་མ་ཡིན་
143

ལེའུ་དྲུ
སྙམ། དུད་འགྲོ་ཡོད་དོ་ཅོག་གིས་སྤྱོད་ཁྲིམས་དེ་ལྟ་བུ་གྲོས་ཐག་ཆོད་པ་བརྗེད་
མེད་པ་དང་། མ་མཐར་ཡང་ཁོ་ཚོའི་སེམས་ནང་དེ་ལྟ་བུ་ཞིག་ཡོད་པ་དྲན་གྱི་
འདུག་བསམས། ནཱ་ཕའོ་ལིན་གྱིས་ཚོགས་འདུའི་གྲོལ་བརྡ་གཏོང་སྐབས་ཁོ་དང་
རྒྱབ་ཏུ་ཕྱོགས་པའི་ཕག་ཕྲུག་བཞི་ཡིས་བློ་རྩ་འཁུམས་པའི་ཚུལ་གྱིས་སྐད་ཆ་
ཤོད་རྩིས་བྱས་ཀྱང་ཁྱིའི་ངར་སྒྲ་ཞེད་སྣང་སྐྱེ་དགོས་པ་ཞིག་གྲགས་པས་དེ་མ་
ཉིད་དུ་ཁ་ཁུ་སིམ་མེར་བསྡད། དེ་རྗེས་སྔར་རྒྱུན་བཞིན་ལུག་དེ་དག་གིས་“སུག་
ལག་བཞི་ལྡན་བཟང་། རྐང་གཉིས་ཅན་རྣམས་ངན་”ཞེས་པའི་སྐད་ཅོར་བརྒྱབ་
པས། འཁྱུག་ཙམ་རིང་བྱུང་བའི་མ་བདེ་བ་ཡོད་ཚད་ཞི་འཇགས་སུ་བཏང་། དེ་
རྗེས་ནཱ་ཕའོ་ལིན་གྱིས་ཕག་སུག་ཡར་བཀྱག་ཙམ་བྱས་ནས་ཚང་མ་ཁུ་སིམ་མེར་
གནས་དགོས་པའི་བརྡ་བཏང་རྗེས་ཁོས་འཆར་འགོད་ཡོད་དོ་ཅོག་གྲུབ་ཟིན་
ཞེས་ཁྱབ་བསྒྲགས་བྱས་པ་མ་ཟད། དུད་འགྲོ་གཞན་སུ་ཡིན་ཡང་མིའི་རིགས་
དང་འབྲེལ་བ་བྱེད་དགོས་མེད་ལ་བྱེད་འདོད་ཀྱང་མེད་པ་ཞིག་ཡིན་པས་ནཱ་
ཕའོ་ལིན་ཉིད་ཀྱིས་ཁུར་པོ་ཡོད་ཚད་ཁྱེར་རྩིས་ཡོད་ཅེས་བཤད། ཡུལ་ཝི་ལིང་
ཏུན་དུ་ཡོད་པའི་ཁྲིམས་འཛིན་པ་ཝེམ་ཕེར་ཞེས་པས་དུད་འགྲོའི་གཞིས་ཀ་དང་
ཕྱི་ཡི་སྤྱི་ཚོགས་བར་གྱི་བར་མི་བྱ་རྒྱུར་མོས་མཐུན་བྱས་པ་མ་ཟད། རེས་གཟའ་ཟླ་
བ་ཡིན་ཚད་ཀྱི་ཞོགས་པར་ཁོ་དུད་འགྲོའི་གཞིས་ཀར་བཀའ་ལེན་པར་ཡོང་གི་
རེད་ཟེར། ནཱ་ཕའོ་ལིན་གྱིས་དུས་རྒྱུན་ལྟར་“དུད་འགྲོའི་གཞིས་ཀ་ཁྲི་ལོར་བརྟན་
པ་ཤོག་”ཅེས་པའི་འབོད་ཚིག་སྒྲོག་པ་དང་མཉམ་དུ་གསུང་བཤད་མཚམས་
བཅད་ཅིང་།དུད་འགྲོ་དེ་དག་གིས་“དབྱིན་ཇིའི་དུད་འགྲོ་”ཞེས་པའི་གཞས་དེ་
བཏང་རྗེས་རང་གནས་སུ་ཕྱིར་ལོག་བྱས།
145

ལེའུ་
དུས་ཡུན་རིང་པོ་མ་སོང་བར་ཕག་ཕྲུག་སི་ཀུལ་ལཱ་ཡིས་གཞིས་ཀ་ཡོངས་
ལ་ཡར་འགྲོ་མར་འགྲོ་བྱས་ནས་དུད་འགྲོ་དེ་དག་གི་བསམ་བློ་ལྷོད་དུ་འབེབས་
ཐབས་བྱས། ཕག་ཕྲུག་དེས་དུད་འགྲོས་ཚོང་འབྲེལ་ནང་ཞུགས་པ་དང་དངུལ་
སྨར་བེད་སྤྱོད་བྱེད་པར་རྒྱབ་གཏོད་བྱེད་པའི་གྲོས་ཆོད་དེ་དག་ཐག་གཅོད་ཁྱོན་
ནས་བྱ་མྱོང་མེད་པ་དང་། ཐ་ན་གྲོས་གཞི་ཙམ་ཡང་འདོན་མྱོང་མེད་པའི་སྐོར་
བཤད་ནས་དུད་འགྲོ་དེ་དག་ཡིད་ཆེས་སུ་བཅུག ཁོའི་བརྗོད་སྟངས་ལྟར་ན། དེ་
དག་ནི་རྦད་དེ་རྟོག་བཟོ་ཁོ་ན་ཡིན་ལ། ཕལ་ཆེར་ཕག་གསེབ་སི་ནའོ་སྦའོ་ཡིས་
བཀྲམས་པའི་འཁྱམ་གཏམ་དེ་དག་ལས་དེའི་འགོ་ཐོག་མ་བྱུང་བར་བཤད། དུད་
འགྲོ་འགའ་ཞིག་གི་བློ་ཡུལ་དུ་ད་དུང་དོགས་པ་ཕྲན་བུ་ཞིག་ཡོད་ཀྱང་སི་ཀུལ་
ལཱ་ཡིས་ཚིག་ཐག་ཆོད་པོའི་སྒོ་ནས་“བློ་མཐུན་ཚོ། དེ་ཁྱེད་ཚོའི་རྨི་ལམ་མིན་པ་
ཚིག་ཐག་གཅོད་ཐུབ་བམ། གྲོས་ཆོད་དེ་ལྟ་བུའི་ཟིན་ཐོ་ཡོད་པ་རེད་དམ། ཡོད་
པ་ཡིན་ན་དེ་ག་པར་བྲིས་ཡོད་པ་རེད་དམ་”ཞེས་དྲིས། ཤོག་བུ་དཀར་པོའི་སྟེང་
ཡི་གེ་ནག་པོ་བྲིས་པ་ཞིག་མེད་པ་དོན་དམ་གྱི་བདེན་པ་ཞིག་ཡིན་སྟབས་དུད་
འགྲོ་དེ་དག་གིས་སོ་སོས་ནོར་འཁྲུལ་ཤོར་བར་ཁས་ལེན་བྱས།
འཆར་འགོད་བྱས་པ་ལྟར་རེས་གཟའ་ཟླ་བའི་སྐབས་སྐུ་ཞབས་ཝེམ་ཕེར་
གྱིས་གཞིས་ཀར་ཡོང་གི་ཡོད་ཅིང་། ཁོ་ནི་གཡོ་སྒྱུ་ཚ་མདོག་ཁ་ཞིང་། གཟུགས་
གཏེ་པོ། འགྲམ་པ་གཡས་གཡོན་རྒྱ་ཡིས་ཁེངས་པ། ཚོང་ཆུང་ལ་བརྟེན་ནས་
འཚོ་ཐབས་བྱེད་མཁན་གྱི་ཁྲིམས་འཛིན་པ་ཞིག་ལགས། འོན་ཀྱང་ཁོ་སྤྱང་
གྲུང་ལྡན་པ་ཞིག་ཡིན་སྟབས། མི་གཞན་དང་མི་འདྲ་བར་དུད་འགྲོའི་གཞིས་
ཀར་བར་མི་ཞིག་དགོས་པ་དང་། བར་མི་དེའི་གླ་ཆ་མཐོ་ཐག་ཆོད་ཡོད་
147

ལེའུ་དྲུ
ཡོད་པ་ཁོས་སྔ་ས་ནས་ཤེས། དུད་འགྲོ་དེ་དག་གིས་སྐྲག་སྣང་ཆེན་པོས་ཁོ་
གཞིས་ཀར་འགྲོ་འོང་བྱེད་པར་བལྟས་པ་མ་ཟད། ཁོ་ལས་གཡོལ་གང་ཐུབ་
བྱས། འོན་ཀྱང་སུག་ལག་བཞི་ས་ལ་བཙུགས་པའི་ནཱ་ཕའོ་ལིན་གྱིས་ཀེར་འགྲོ་
ཝེམ་ཕེར་ལ་བཀའ་གཏོང་བ་མཐོང་སྐབས། དུད་འགྲོ་དེ་དག་གི་སྤོབས་སེམས་
ཆེར་སྐྱེད་བྱུང་བས་ཁོ་ཚོས་བཀོད་སྒྲིག་གསར་པ་དེ་ལ་མོས་མཐུན་བྱེད་འགོ་
བརྩམས། ད་ལྟ་དུད་འགྲོ་དེ་དག་གི་ངོས་ནས་བརྗོད་ན། ཁོ་ཚོ་དང་མིའི་རིགས་
མིའི་ཀྱི་འབྲེལ་བ་དེ་སྔོན་མ་དང་ཅུང་མི་འདྲ་བ་ཞིག་ཏུ་གྱུར་ཡང་། རིགས་
ཀྱིས་འབྱོར་ཕྱུག་ཏུ་འགྲོ་བཞིན་པའི་དུད་འགྲོའི་གཞིས་ཀར་བཅངས་བའི་
འཁོན་འཛིན་དེ་སྔར་ལས་ཆུང་དུ་འགྲོ་རྒྱུ་ལྟ་ཅི། དེ་ལས་ལྡོག་སྟེ་སྔར་ལས་ཇེ་
ཆེར་འགྲོ་བཞིན་ཡོད། མིའི་རིགས་ཡོད་དོ་ཅོག་གིས་དད་མོས་བྱ་འོས་པའི་
དོན་ཚན་ཞིག་ཏུ་བརྩི་བཞིན་པ་ནི་སྔ་ཕྱི་མ་གཏོགས་དུད་འགྲོའི་གཞིས་ཀ་
བོང་བུ་དོན་རྒྱུ་ཡིན་པ་དང་། ཡང་སྒོས་སུ་རླུང་འཁོར་བསྐྲུན་རྒྱུ་དེ་ནི་རྦད་དེ་
ནོར་འཁྲུལ་ཞིག་ཡིན་པར་ངོས་འཛིན་བྱེད་པ་དེ་ཡིན་པས། ཁོ་ཚོས་སྤྱི་ཁང་
གི་ནང་དུ་འཛོམས་ནས་རི་མོ་བྲིས་ཏེ་རླུང་འཁོར་གྱེལ་བ་དང་། ཡང་ན་རླུང་
འཁོར་དེ་བསླངས་ཐུབ་པའི་དབང་དུ་བཏང་ཡང་དེས་ལས་ཀ་གང་ཡང་བྱེད་
མི་ཐུབ་པའི་སྐོར་ཕན་ཚུན་བར་རྒྱུ་མཚན་ཤོད་ཀྱི་ཡོད། འོན་ཀྱང་ཁོ་ཚོའི་རེ་
འདོད་དང་འགལ་བ་ནི་དུད་འགྲོས་རང་དོན་ཐག་གཅོད་བྱེད་པའི་ནུས་པ་དེ་
ཡིན་ཞིང་། དེར་མིའི་རིགས་ཀྱི་སེམས་ནང་ཡང་གུས་བཀུར་ཞིག་སྐྱེས། དེའི་
མཚོན་རྟགས་ནི་ཁོ་ཚོས་སྔོན་གྱི་དུས་འབའ་ཞིག་ནང་གཞིས་ཀ་དེར་མཱ་ནོར་
གཞིས་ཀ་ཞེས་འབོད་ཀྱང་། ད་ལྟ་དུད་འགྲོའི་གཞིས་ཀ་ཞེས་འབོད་ཀྱི་ཡོད། དེ་
དང་ཕྱོགས་མཚུངས་པར་ཁོ་ཚོས་ཇུང་སི་ལ་རྒྱབ་སྐྱོར་བྱ་མཚམས་བཞག་པས།
149

ལེའུ་
ཇུང་སི་ཡིས་གཞིས་ཀ་ཚུར་འཕྲོག་རྒྱུའི་རེ་བ་རྦད་དེ་སྤངས་ནས་རྒྱལ་ཁབ་དེའི་
ཡུལ་གྲུ་གཞན་ཞིག་ཏུ་འཚོ་གནས་བྱེད་པར་བསྐྱོད། ཝེ་ཕེར་ཞེས་པའི་བར་མི་དེ་
བརྒྱུད་པ་ཕུད། ད་བར་དུད་འགྲོའི་གཞིས་ཀ་དང་ཕྱི་ཡི་འཇིག་རྟེན་བར་འབྲེལ་
གཏུགས་གང་ཡང་མ་བྱུང༌། འོན་ཀྱང་སྐབས་དེར་ལབ་གླེང་རྫོགས་རྒྱུ་མེད་པ་
ཞིག་བྱུང་བ་ནི། ནཱ་ཕའོ་ལིན་གྱིས་ཧྥོག་སི་ཝུ་ཏྭ་གཞིས་ཀའི་སྐུ་ཞབས་ཕིལ་ཁིང་
ཏུན་དང་ཡང་ན་ཕིན་ཆི་ཧྥིལ་ཏྭ་གཞིས་ཀའི་སྐུ་ཞབས་ཧྥ་རི་ཏ་རི་ཀྭ་ཡི་བར་
ཚོང་དོན་གན་རྒྱ་ཏན་ཏིག་ཅིག་འཇོག་རྒྱུ་རེད་ཟེར་བ་དེ་ཡིན་ཞིང་། ཤོད་རྒྱུན་
དེ་ལྟར་ན། དུས་གཅིག་ལ་ཁོ་གཉིས་གཉིས་ཀ་དང་མཉམ་དུ་གན་རྒྱ་འཇོག་གི་
མ་རེད་ཟེར།
དུས་དེ་ཙམ་ནས་ཕག་པ་དེ་དག་གིས་གློ་བུར་དུ་གཞིས་ཀའི་མ་ཁང་ནང་
སྤོས་ནས་གནས་དེར་གཞིས་ཆགས་བྱས་པས། དུད་འགྲོ་གཞན་དག་གིས་ཚུལ་
དེར་རྒྱབ་གཏོད་བྱེད་པའི་སྤྱོད་ཁྲིམས་ཤིག་སྔོན་གྱི་དུས་སུ་ཐག་གཅོད་བྱུང་བ་
དྲན་གྱི་འདུག་བསམས་ཀྱང་། སྔར་བཞིན་ཕག་ཕྲུག་སི་ཀུལ་ལཱ་ཡིས་དེ་དེ་ལྟར་
མིན་པ་བཤད་ནས་དུད་འགྲོ་དེ་དག་ཡིད་ཆེས་པ་བཟོས། ཕག་པ་ནི་གཞིས་
ཀའི་ཀླད་པ་ཡིན་པས་ཁོ་ཚོའི་ལས་ཀ་བྱེད་ས་ཁུ་སིམ་པོ་ཞིག་དགོས་ངེས་ཅན་
ཞིག་རེད་ཅེས་སི་ཀུལ་ལཱ་ཡིས་བཤད་པ་མ་ཟད། ཕག་ཚང་སྐྱོ་པོ་ཞིག་གི་ནང་
སྡོད་པ་ལས་ཁང་པའི་ནང་བསྡད་ན་དབུ་ཁྲིད་(དེ་ནས་བཟུང་ཁོས་ནཱ་ཕའོ་
ལིན་ལ་དབུ་ཁྲིད་ཅེས་འབོད་) ཀྱི་ལ་རྒྱ་དང་འཚམས་པ་ཞིག་ཀྱང་རེད་ཟེར།
རི་
འོན་ཀྱང་ཕག་པ་དེ་དག་ཐབ་ཚང་གི་ནང་དུ་ཁ་ལག་བཟས་པ་མ་ཟད།
མོ་འབྲི་ཁང་དེ་ཁོ་ཚོའི་ངལ་གསོ་བྱ་ཡུལ་དུ་བཀོལ་སྤྱོད་བྱས་ཤིང་། ཉལ་ཁྲིའི་
སྒང་དུ་ཉལ་བ་སོགས་ཤེས་སྐབས་དུད་འགྲོ་འགའ་ཞིག་གི་སེམས་པ་ལྷོད་
151

ལེའུ་དྲུ
དུ་འབབ་མ་ཐུབ། དེའི་ཚེ་དེའི་དུས་སུ་རྟ་ཕོ་སྦོག་སེར་གྱིས་སྔར་རྒྱུན་བཞིན་“ནཱ་
ཕའོ་ལིན་དུས་ནམ་ཡང་ཡང་དག་པ་རེད་”ཅེས་བརྗོད་ནས་གནད་དོན་དེ་སྣང་
མེད་དུ་བཞག་ཀྱང་། རྒོད་མ་ཁྭ་ལེ་ཝར་གྱིས་ཉལ་ཁྲིའི་སྟེང་ཉལ་མི་ཆོག་པའི་
སྤྱོད་ཁྲིམས་གཏན་འཁེལ་བ་ཞིག་ཡོད་པ་དྲན་ཏེ་ལྷས་རྭ་ཆེན་མོ་དེའི་ཕྱོགས་སུ་
བསྐྱོད་ནས་གནས་དེར་བྲིས་ཡོད་པའི་སྤྱོད་ཁྲིམས་དོན་ཚན་བདུན་པོ་དེ་ལས་
དེའི་སྐོར་གང་འདྲ་འཁོད་ཡོད་མེད་འཚོལ་ཐབས་བྱས། འོན་ཀྱང་རྒོད་མ་དེ་
ཉིད་ཀྱིས་ཀ་མད་ཙམ་ལས་གང་ཡང་ཤེས་ཀྱི་མེད་སྟབས་ར་རྒན་མུ་རིལ་ཁྲིད་
ཡོང་།
“མུ་རིལ།དོན་ཚན་བཞི་པ་དེ་ང་ལ་ཀློགས་དང་། དེའི་ནང་ཉལ་ཁྲིའི་སྟེང་
རྩ་བ་ནས་ཉལ་མི་ཆོག་པའི་སྐོར་བྲིས་མི་འདུག་གམ་”ཞེས་སྐད་ཆ་དྲིས
ར་རྒན་མུ་རིལ་གྱིས་ག་ལེར་ག་ལེར་སྦྱོར་ཀློག་བརྒྱབ་རྗེས།
“དེའི་ནང་དུ་དུད་འགྲོ་གང་འདྲ་ཞིག་ཡིན་ཡང་དེས་ཉལ་ཆས་གྱོན་ནས་
ཉལ་ཁྲིའི་སྟེང་ཉལ་མི་ཆོག་ཅེས་འཁོད་འདུག་”ཅེས་བཤད།
རྒོད་མ་ཁྭ་ལེ་ཝར་གྱི་བློ་ཡུལ་དུ་དོན་ཚན་བཞི་པའི་ནང་དུ་ཉལ་ཆས་ཀྱི་
སྐོར་འཁོད་པ་ཁྱོན་ནས་ཤོད་རྒྱུ་མེད་པས་ཡ་མཚན་ཆེན་པོ་སྐྱེས། འོན་ཀྱང་གྱང་
གི་སྟེང་དུ་སྤྱོད་ཁྲིམས་དེ་དེ་ལྟར་དུ་འཁོད་ཡོད་ན་ཏན་ཏན་དེ་ག་ཡིན་གྱི་རེད་
བསམས། ཁྱི་གསུམ་བཞི་ཞིག་དང་མཉམ་དུ་ཡོད་པའི་ཕག་ཕྲུག་སི་ཀུལ་ལཱ་ཡང་
དེའི་སྐབས་སུ་གནས་དེར་ཏག་ཏག་སླེབས་པས་ཕག་ཕྲུག་དེས་གནད་དོན་དེའི་
སྐོར་ལ་དོགས་གཞི་མེད་པ་བཟོས།
ཕག་ཕྲུག་དེ་ན་རེ་“བློ་མཐུན་ཚོ། ད་ལྟ་ང་ཚོ་ཕག་པས་གཞིས་ཀའི་མ་
ཁང་ནང་གི་ཉལ་ཁྲིའི་སྟེང་དུ་ཉལ་གྱི་ཡོད་པ་ཁྱེད་ཚོས་གོ་ཐོས་བྱུང་ཡོད་ཀྱི་
153

ལེའུ་དྲུག
རེད། དེ་ལ་མ་འཚམས་པ་ག་རེ་ཡོད་དམ། ཁྱེད་ཚོས་ཏན་ཏན་ཉལ་ཁྲིའི་སྟེང་
དུ་ཉལ་མི་ཆོག་པའི་སྐོར་ཀྱི་སྤྱོད་ཁྲིམས་ཤིག་ཡོད་བསམས་ཡོད་ཀྱི་རེད། ཉལ་
ཁྲི་ནི་གཉིད་ཉལ་སའི་གནས་ཤིག་ལས་གཞན་གང་ཡང་མ་རེད། ལྟ་སྟངས་ཡང་
དག་པ་ཞིག་གི་སྒོ་ནས་བལྟས་ན། རྟ་རྭའི་ནང་གི་སོག་མ་ཡིན་ཡང་ཉལ་ཁྲི་རེད།
སྤྱོད་ཁྲིམས་ཀྱི་ངོ་རྒོལ་བྱ་ཡུལ་ནི་མིའི་རིགས་ཀྱིས་གསར་གཏོད་བྱས་པའི་ཉལ་
ཆས་ཡིན་པས། ང་ཚོས་གཞིས་ཀའི་མ་ཁང་ནང་གི་ཉལ་ཁྲིའི་ཐོག་ཡོད་པའི་
ཉལ་ཆས་རྣམས་བོར་ནས་ཀམ་པ་ལིའི་བར་དུ་ཉལ་གྱི་ཡོད་ལ་དེ་དག་ནི་ལུས་
ལ་ཤིན་ཏུ་བདེ་བའི་ཉལ་ཁྲི་ཞིག་ཀྱང་རེད་འདུག འོན་ཀྱང་ངས་ཁྱེད་རང་ཚོར་
གསལ་བཤད་ཞུས་ཆོག བློ་མཐུན་ཚོ། ད་ལྟ་ཀླད་པའི་ངལ་རྩོལ་ཡོད་དོ་ཅོག་ང་
ཚོས་མི་བྱེད་ཀ་མེད་ཀྱི་དུས་འདིར། ཉལ་ཁྲི་དེ་དག་ཀྱང་དེ་ཙམ་གྱི་བདེ་པོ་ཞིག་
མ་རེད། བློ་མཐུན་ཚོ། ཁྱེད་ཚོས་ང་ཚོ་ངལ་གསོ་ཡང་རྒྱག་ཏུ་མ་བཅུག་པ་བྱེད་
ཀྱི་མ་རེད་པ། དཀའ་སྡུག་ཆེ་དྲགས་ནས་ང་ཚོའི་འོས་འགན་ཡང་འགྲུབ་མ་ཐུབ་
པ་ཞིག་ཁྱེད་ཚོས་བཟོ་རྩིས་ཡོད་ཀྱི་མ་རེད། ཡང་སྒོས་སུ་ཁྱེད་ཚོའི་ཁྲོད་ཇུང་སི་
ལོག་ཡོང་བར་རེ་སྒུག་བྱེད་མཁན་ཏན་ཏན་ཡོད་ཀྱི་མ་རེད་”ཅེས་བཤད།
གནད་དོན་དེའི་ཐད་དེ་མ་ཉིད་དུ་དུད་འགྲོ་དེ་དག་དང་ཕག་ཕྲུག་སི་ཀུལ་ལཱ་
བློ་ཁ་གཅིག་ཏུ་མཐུན་པས་ཕག་པས་གཞིས་ཀའི་མ་ཁང་ནང་དུ་ཉལ་ཁྲིའི་སྟེང་
ལ་ཉལ་བར་སྐད་ཆ་ཚིག་གཅིག་ཀྱང་ཤོད་མཁན་མེད་པར་གྱུར། ཉི་མ་འགའ་
ཞིག་གི་རྗེས་སུ་ཕག་པ་དེ་དག་ཞོགས་པ་དུད་འགྲོ་གཞན་དག་ལས་ཆུ་ཚོད་
གཅིག་གིས་ཕྱི་བ་ལངས་རྒྱུ་ཡིན་པའི་སྐོར་ཁྱབ་བསྒྲགས་བྱེད་སྐབས་ཀྱང་འཁང་
ར་བྱེད་མཁན་རྩ་བ་ནས་མ་བྱུང་།
155

ལེའུ་
སྟོན་ཀ་ཟིན་སྐབས། . དུད་འགྲོ་དེ་དག་གི་ལུས་པོ་ངལ་དུབ་ཀྱིས་མནར་ཀྱང་
སེམས་པ་སྤྲོ་བས་ཁེངས། ཁོ་ཚོས་དཀའ་སྡུག་ཆེ་བའི་ལོ་གཅིག་བརྒྱུད་པ་མ་
ཟད། འཇམ་རྩྭ་དང་མ་རྨོས་ལོ་ཏོག་གི་འབྲས་བུ་འགའ་ཞིག་བཙོངས་ཀྱང་ཁོ་
ཚོའི་དགུན་ཟས་མཛོད་ཁང་ཁེངས་ཐུབ་པ་ཞིག་མ་བྱུང་། འོན་ཀྱང་དེའི་སྐབས་
ཕྱེད་ཀ་ཙམ་བསྐྲུན་ཟིན་པའི་རླུང་འཁོར་དེས་ཚང་མའི་ཁ་གསབ་བྱེད་ཐུབ་པ་
བྱུང༌། སྟོན་ལས་ཚར་རྗེས། ནམ་མཁའ་དྭངས་ཤིང་སྐམ་ཤས་ཆེ་བའི་གནམ་
གཤིས་ཤར་བ་དང་སྦྲགས་དུད་འགྲོ་དེ་དག་གིས་ལས་རྒྱུན་རིང་ཞིང་དཀའ་
སྡུག་ཆེ་བའི་ལས་ཀ་སྔར་བྱེད་མྱོང་མེད་པ་ཞིག་གི་ནང་ཞུགས་ཤིང་། ཁོ་ཚོའི་བློ་
ཡུལ་དུ་གལ་སྲིད་ཁོ་ཚོས་གོམ་སྟབས་ཤིན་ཏུ་འགོར་བའི་ངལ་དུབ་ནང་རྡོ་ཆེན་
ཕར་དབོར་ཚུར་འདྲེན་བྱས་པ་བརྒྱུད། རླུང་འཁོར་གྱི་གྱང་དེ་ཏོག་ཙམ་མཐོ་རུ་
གཏོང་ཐུབ་པ་ན་དེ་ནི་བྱེད་རིན་ཡོད་པའི་ལས་ཀ་ཞིག་རེད་བསམས། སྟོན་ཀྱི་
ཟླ་འོད་འོག་རྟ་ཕོ་སྦོག་སེར་གྱིས་དགོང་མོ་ཡང་ལས་མཚམས་མ་བཞག་པར་ཆུ་
ཚོད་རེ་གཉིས་ལས་ཀ་བྱེད་ཀྱི་ཡོད། བར་གསེང་ཡོད་སྐབས་དུད་འགྲོ་དེ་དག་
གིས་ཕྱེད་ཀ་ཙམ་བསྐྲུན་ཟིན་པའི་རླུང་འཁོར་ལ་བསྐོར་བ་བརྒྱབ་ཅིང་ཉིན་རེ་
བཞིན་མཐོ་རུ་འགྲོ་བའི་གྱང་གི་ཚུལ་ལ་ཡིད་སྨོན་དང་། ཁོ་ཚོས་ཧ་ལས་ཧང་
སང་དགོས་པའི་ལས་ཀ་དེ་ལྟ་བུ་བྱེད་ཐུབ་པར་དགའ་ཚོར་ཆེན་པོ་བྱུང་ཡང་།
བོང་རྒན་པཎ་ཅ་མིན་གཅིག་པུས་སྔར་རྒྱུན་བཞིན་ཕྱེད་ཀ་ཙམ་བསྐྲུན་ཟིན་པའི་
རླུང་འཁོར་དེར་ཧང་སང་མདོག་གང་ཡང་མ་བྱས་པར། བོང་བུ་ཚེ་རིང་པོ་སྡོད་
ཀྱི་རེད་ཅེས་པའི་སྐད་ཆ་གཞན་གྱིས་གོ་དཀའ་བ་དེ་ཁོ་ན་ལས་གཞན་དག་གང་
ཡང་མ་བཤད།
ལྷོ་ནུབ་ནས་ལྡང་འོང་བའི་རླུང་བུ་དང་མཉམ་དུ་དགུན་ཟླ་བཅུ་
157

ལེའུ་དྲུག
གཅིག་ཟིན། དེའི་སྐབས་སུ་གནམ་གཤིས་གཞའ་ཚན་ཆེ་དྲགས་ཏེ་ཨར་འདམ་
གཡོས་ཐབས་མེད་སྟབས་འཛུགས་སྐྲུན་ལས་ཀ་མཚམས་འཇོག་མི་བྱེད་ཀ་མེད་
དུ་གྱུར། མཐར་དགོང་མོ་ཞིག་ལ་གཞིས་ཁང་གི་རྩིག་རྨང་ཡང་གཡོ་འགུལ་ཐུབ་
པའི་རླུང་བུ་དྲག་པོ་ཞིག་ལྡང་བས་ལྷས་རྭ་ཆེན་མོའི་ཐོག་གི་ཕ་གུ་འགའ་ཞིག་
རླུང་བུས་བཤུས། དེའི་ཚེ་དེའི་དུས་ན་བྱ་མོ་དེ་དག་ལ་ཐག་རིང་དུ་མེ་མདའི་སྒྲ་
བསྒྲགས་པའི་རྨི་ལམ་ཞིག་རྨིས་པས་ཞེད་སྣང་དང་སྦྲགས་འདར་སིག་སིག་ངང་
གཉིད་སད། ཞོགས་པ་དུད་འགྲོ་དེ་དག་རང་རང་གི་ཚང་དང་རྭ་བ་ལས་ཐོན་
སྐབས། ལྷགས་པས་དར་ཤིང་སྐེད་བཅག་བཏང་ཞིང་ཤིང་ཏོག་ལྡུམ་རྭའི་གཤམ་
དུ་ཡོད་པའི་ཤིང་ཡོ་འབོག་ཅིག་ཀྱང་ལ་ཕུག་དང་འདྲ་བར་རྩ་བཀོག་བཏང་
ཡོད་པ་མཐོང་། དེའི་དུས་ན་དུད་འགྲོ་ཡོད་དོ་ཅོག་གིས་ཡིད་ཐང་ཆད་པའི་སྨྲེ་
ངག་འདོན་ཅིང་ཁོ་ཚོའི་མིག་གིས་ལྟ་བར་མ་བཟོད་པའི་གནས་ཚུལ་ཚབས་ཆེན་
ཞིག་ལྷག་ཡོད་པ་ནི་རླུང་འཁོར་དེ་རྦད་དེ་གྱང་རོ་ལྟ་བུར་གྱུར་བ་མཐོང་།
ཁོ་ཚོས་མ་གྲོས་གཅིག་མཐུན་དུ་རླུང་འཁོར་ཡོད་སའི་གནས་དེར་རྒྱུགས་
འགྲོ་སྐབས། རྒྱུན་དུ་ཕྱི་རུ་གོམ་པ་གང་ཡང་སྤོ་བར་དཀོན་པའི་ནཱ་ཕའོ་ལིན་
གྱིས་ཁོ་ཚོའི་མདུན་དུ་ཤོར་ཕྱིན། ཁོ་ཚོས་དཀའ་སྤྱད་འབད་འཐབ་བྱས་པའི་
འབྲས་བུ་དེ་ད་ལྟ་རྩིག་རྨང་ཙམ་དུ་གྱུར་ཞིང་། ངལ་བ་ཚད་མེད་ཁྱད་བསད་
བྱས་ནས་གཤགས་ཤིང་དབོར་འདྲེན་བྱས་པའི་རྡོ་དེ་དག་ཀྱང་གང་སར་ཐོར་
བ་མཐོང་། དེའི་ཚེ་ན་དུད་འགྲོ་དེ་དག་ཅི་བྱ་གཏོལ་མེད་དུ་གྱུར་ནས་ཡིད་སློང་
སློང་པོར་འགྱུར་ཏེ་གང་སར་ཐོར་བའི་རྡོ་ཧྲུག་དེ་དག་ལ་བལྟ་བཞིན་གནས།
ཕག་གསེབ་ནཱ་ཕའོ་ལིན་གྱིས་སྐད་ཆ་ཚིག་གཅིག་ཀྱང་མ་བཤད་པར་ཡར་འགྲོ་
159

ལེའུ་དྲུ
མར་འགྲོ་བྱེད་པ་དང་སྦྲགས། སྐབས་རེ་ས་ཆར་དྲི་མ་བསྣམས་ཙམ་བསྣམས་ཙམ་
བྱས་ཤིང་། ཁོས་མཇུག་མ་མདའ་ལྟར་འགྲོང་པོར་བརྐྱངས་རྗེས་ལུས་པོའི་གཡས་
གཡོན་དུ་ཧོབ་དབྱུག་རྒྱག་པའི་ཚུལ་དེ་ནི་ཁོའི་སེམས་ནང་བྱ་སྤྱོད་ཛ་དྲག་ཅིག་
དྲན་པའི་མཚོན་རྟགས་ལགས། གློ་བུར་དུ་དོན་གང་ཞིག་གཏན་འཁེལ་བྱུང་
བའི་ཚུལ་གྱིས་འགུལ་མེད་དུ་གནས།
ཁོས་སྐད་ཤུགས་ཆུང་ངུས་“བློ་མཐུན་ཚོ། འདིའི་འགན་སུས་ཁྱེར་དགོས་
མིན་ཁྱེད་ཚོས་ཤེས་ཀྱི་ཡོད་དམ། དགོང་མོ་ཡོང་ནས་ང་ཚོའི་རླུང་འཁོར་གཏོར་
མཁན་དགྲ་བོ་དེ་སུ་ཡིན་མིན་ཁྱེད་ཚོས་ཤེས་ཀྱི་ཡོད་དམ་”ཞེས་ཤོད་ཀྱིན་དུ་གློ་
བུར་དུ་འབྲུག་སྒྲ་གྲགས་པ་ལྟ་བུའི་སྐད་ཤུགས་ཀྱིས“ཁོ་སི་ནའོ་སྦའོ་རེད་”ཅེས་
བཤད། “དེ་དག་ཚང་མ་སི་ནའོ་སྦའོ་ཡིས་བྱས་པ་རེད། ཁོ་ནི་སྡུག་རྩུབ་ཤིན་
ཏུ་ཆེ་བའི་ངོ་ལོག་པ་ཞིག་ཡིན་སྟབས། ཁོས་ང་ཚོའི་འཆར་གཞིའི་གོམ་སྟབས་
འགོར་དུ་གཏོང་ཆེད་དང་།ཁོ་རང་ངོ་གནོངས་བའི་སྒོ་ནས་གཞིས་ཀ་འདི་ལས་
ཕྱིར་འབུད་བྱས་པའི་དགྲ་ཤ་ལེན་དགོས་བསམས་ནས་དགོང་མོའི་མུན་ནག་
གི་འོག་ཏུ་གནས་འདིར་འཇབ་མྱུལ་བྱས་ཏེ་ང་ཚོས་དུས་ཡུན་ལོ་གཅིག་ལ་ཉེ་
བའི་ནང་དུ་ཧུར་བརྩོན་ལྷོད་མེད་བྱས་པའི་འབྲས་བུ་མེད་པ་བཟོས་པ་རེད།
བློ་མཐུན་ཚོ། གནས་སྐབས་འདི་གར་ངས་སི་ནའོ་སྦའོ་ལ་སྲོག་ཐོག་ཉེས་ཆད་
གཏོང་རྒྱུ་ཁྱབ་བསྒྲགས་བྱ་རྒྱུ་ཡིན། དུད་འགྲོ་གང་ཞིག་གིས་ཁོ་གསོད་ཐུབ་ན་
དེ་ལ་‘དུད་འགྲོའི་དཔའ་བོ་རིམ་པ་གཉིས་པ་’དང་ཀུ་ཤུ་སློ་མ་ཕྱེད་ཀ་སྤྲོད་རྒྱུ་
ཡིན་ལ། སུས་ཁོ་གསོན་པོར་གནས་འདིར་ཁྲིད་ཐུབ་ན་དེ་ལ་་དུད་འགྲོའི་དཔའ་
བོ་རིམ་པ་གཉིས་པ་”དང་ཀུ་ཤུ་སློ་མ་གང་སྤྲོད་རྒྱུ་ཡིན་”ཞེས་བཤད།
སི་ནའོ་སྦའོ་ཡིས་ཉེས་དོན་དེ་ལྟ་བུ་བསགས་པའི་སྐོར་གོ་སྐབས། དུད་
161

ལེའུ་
འགྲོ་དེ་དག་གིས་ཁོང་ཁྲོའི་ངར་སྒྲ་དྲག་པོ་ཞིག་གྲགས་རྗེས། ཕག་གསེབ་དེ་
ཡོང་བ་ཡིན་ན་གང་འདྲ་བྱས་ནས་འཛིན་བཟུང་བྱ་དགོས་མིན་གྱི་ཐབས་ཤེས་
ལ་བསམ་བློ་གཏོང་བཞིན་གནས། ཧ་ལམ་དུས་དེ་མ་ཉིད་དུ་ས་འབུར་འབུར་དེ་
དང་ཅུང་ཉེ་བའི་རྩ་རྭའི་སྟེང་ཕག་པའི་སུག་རྗེས་ཤིག་རྙེད་པས། ཁོ་ཚོས་རྗེས་
འདེད་ཕྲན་བུ་བཏང་རྗེས་དེ་ཡི་སྣེ་མོ་ཁུང་བུ་ཞིག་ལ་ཐུག་པ་ཤེས། ཕག་གསེབ་
ནཱ་ཕའོ་ལིན་གྱིས་དེ་དག་ལ་དྲི་མ་གཟབ་ནན་ཞིག་བསྣམས་ནས་སི་ནའོ་སྦའོ་ཡི་
རྗེས་ཤུལ་ཡིན་པ་ཁྱབ་བསྒྲགས་བྱས་ཤིང་།དེ་ཕལ་ཆེར་ཧྥོག་སི་ཝུ་ཏྭ་གཞིས་ཀའི་
ཕྱོགས་ནས་ཡོང་བ་རེད་ཅེས་རང་གི་བསམ་ཚུལ་བཤད།
ནཱ་ཕའོ་ལིན་གྱིས་སུག་རྗེས་དེ་དག་ལ་ཞིབ་འཇུག་བྱེད་པ་དང་སྦྲགས། སྐད་
ཤུགས་ཆེན་པོས་“ད་དལ་དལ་བྱེད་ཁོམ་མི་འདུག བློ་མཐུན་ཚོ། ང་ཚོར་ལས་ཀ་
བྱ་རྒྱུ་འདུག ཞོགས་པ་འདི་ག་ནས་འགོ་བརྩམས་ཏེ་རླུང་འཁོར་བསྐྱར་བསྐྲུན་བྱ་
རྒྱུ་ཡིན་ལ། དགུན་ཁ་ཧྲིལ་པོའི་རིང་ལ་དྲག་ཆར་རླུང་འཚུབ་དང་། ཡང་ན་ཉི་ཟླ་
ཕྱོགས་བཞིར་འཕྲོ་བའི་གནམ་གཤིས་སོགས་གང་འདྲ་ཞིག་ཡིན་ཡང་། ང་ཚོས་
རླུང་འཁོར་ཨར་བསྐྲུན་བྱས་ཤིང་། ང་ཚོའི་ལས་ཀར་བཀག་འགོག་བྱ་རྒྱུ་དེ་ལས་
སླ་པོ་ཞིག་མིན་པ་གྱེན་ལོག་པ་སྙིང་རྗེའི་ཡུལ་དུ་འགྱུར་བ་དེ་དག་གིས་ཤེས་པ་
བྱེད་དགོས། བློ་མཐུན་ཚོ། ང་ཚོའི་འཆར་གཞིར་འགྱུར་བ་ཁྱོན་ནས་མེད་ལ
འཆར་གཞི་དེ་ལེགས་གྲུབ་མ་བྱུང་བར་རྒྱུན་འཁྱོངས་བྱ་དགོས་པ་དེ་ངེས་པར་
དུ་སེམས་ལ་འཇོག་དགོས། དེས་ན་ཤོར་ཞིག བློ་མཐུན་ཚོ། རླུང་འཁོར་ཁྲི་ལོར་
བརྟན་པར་ཤོག དུད་འགྲོའི་གཞིས་ཀ་ཁྲི་ལོར་བརྟན་པར་ཤོག་”ཅེས་བརྗོད།
163

ལེའུ་བདུན་པ་
ལེའུ་བདུན་པ།
དེ་ཡང་གྲང་ངར་བཟོད་པར་དཀའ་བའི་དགུན་ཁ་ཞིག་ཡིན་ཞིང་། དྲག་ཆར་
རླུང་འཚུབ་གཡོ་བའི་གནམ་གཤིས་ཀྱི་རྗེས་སུ་གངས་མ་ཆར་དང་གངས་ཧྲག་
ལྷབ་ལྷུབ་ཏུ་བབས་ཡོང་བ་མ་ཟད། ཟླ་བ་གཉིས་པ་བར་ས་གཞི་ཡོངས་འཁྱགས་
རེངས་ཀྱིས་བཏུམས། ཕྱི་ཕྱོགས་ནས་རླུང་འཁོར་བསྐྱར་བསྐྲུན་གྱི་ལས་ཀར་མིག་
འབུར་ཚུགས་སུ་བལྟ་བཞིན་ཡོད་པ་དུད་འགྲོ་དེ་དག་གིས་ཤེས་པས། རང་ནུས་
ཡོད་རྒུ་རྩལ་དཀྲུགས་ཀྱིས་རླུང་འཁོར་བསྐྱར་བསྐྲུན་གྱི་ལས་ཀ་རྒྱུན་འཁྱོངས་
བྱས། གལ་སྲིད་རླུང་འཁོར་དེ་དུས་ཐོག་ཏུ་བསྐྲུན་མ་ཐུབ་ན། ཕྲག་དོག་གིས་ཁ་
ལོ་བསྒྱུར་བའི་མིའི་རིགས་དགའ་སྤྲོ་དང་རྒྱལ་ཁས་མྱོས་སྲིད་པར་དོགས་པ་མེད།
མིའི་རིགས་ཀྱིས་ཕག་གསེབ་སི་ནའོ་སྦའོ་ཡིས་རླུང་འཁོར་གཏོར་བའི་དོན་
དེ་རྩ་བ་ནས་ཁས་ལེན་མ་བྱས་པ་བརྗོད་དགོས་ཅི། ཁོ་ཚོའི་བརྗོད་ཚུལ་ལྟར་
ན། རླུང་འཁོར་གྱི་གྱང་གི་ཞེང་ཚད་ཆུང་ཐག་ཆོད་ནས་གྱེལ་བ་རེད་ཅེས་ཤོད་
ཀྱི་ཡོད་ཀྱང་དུད་འགྲོ་དེ་དག་གིས་དེ་ལྟར་མིན་པ་ཤེས་ཀྱི་ཡོད། གང་ལྟར་ཡང་
སྔོན་མའི་གྱང་དེར་ཞེང་ཚད་རྨིད་གཅིག་ལྷག་ཙམ་ལས་མེད་ཀྱང་ད་ཐེངས་
རྨིད་གསུམ་ཙམ་དུ་བསྐྲུན་རྒྱུ་ཐག་བཅད་པས་རྡོ་སྔར་ལས་མང་བ་ཞིག་གྲབ་
གསོག་བྱེད་དགོས་པ་སྨོས་ཅི་དགོས། དུས་ཡུན་རིང་པོ་ཞིག་གི་ནང་རྡོ་ཁུང་
གངས་ཀྱིས་ཁེངས་སྟབས་ལས་ཀ་གང་ཡང་བྱེད་མ་ཐུབ། དེ་རྗེས་གནམ་གཤིས་
ཅུང་ཟད་སྐམ་ཤས་ཆེ་རུ་ཕྱིན་པས་ལས་ཀ་ཕྲན་བུ་བྱེད་འགོ་བརྩམས། ལས་
ཀ་དེ་དག་ནི་ངལ་དུབ་ཤིན་ཏུ་ཆེན་པོ་ཡིན་པ་མ་ཟད། ཁོ་ཚོ་དུས་གཏན་དུ་
འཁྱག་ལྟོགས་ཀྱིས་མནར་བས་རྟ་ཕོ་སྦོག་སེར་དང་རྒོད་མ་ཁྭ་ལེ་ཝར་ཙམ་
165

ལེའུ་བདུན་པ་
ལས་དུད་འགྲོ་གཞན་དག་གིས་རླུང་འཁོར་འཛུགས་སྐྲུན་ཐད་སྔོན་མ་ལྟ་བུའི་རེ་
བ་བྱེད་ཀྱི་མེད། ཕག་ཕྲུག་སི་ཀུལ་ལཱ་ཡིས་ཞབས་ཞུ་ནི་བདེ་སྐྱིད་དང་ངལ་རྩོལ་
ནི་གཟི་བརྗིད་ཡིན་པའི་སྐོར་གྱི་གཏམ་བཤད་ཕུལ་དུ་བྱུང་བ་ཐེངས་འགའ་བྱས་
ཀྱང་། དེ་དག་ལས་ལྷག་པ་ནི་རྟ་ཕོ་སྦོག་སེར་གྱི་སྟོབས་ཤུགས་དང་ཁོས་རྟག་
པར་མ་ཎི་འདོན་འདོན་བྱེད་བཞིན་པའི་གདམས་ངག་སྟེ། “ངས་ལས་ཀ་ཧུར་
ཙམ་བྱེད་ཀྱི་ཡིན་”ཞེས་པ་དེ་ཡིན་ཞིང་། དེས་དུད་འགྲོ་གཞན་དག་ལ་སྐུལ་མ་
ཕྲན་ཙམ་གཏང་ཐུབ།
ཟླ་བ་དང་པོར་བཟའ་ཆས་མ་འདང་བའི་གནས་ཚུལ་ཐོན་པས་མ་རྨོས་ལོ་
ཏོག་གི་ཟས་སྐལ་ལྡབ་འགྱུར་གྱིས་ཉུང་དུ་བཏང་ནས་དེའི་ཁ་གསབ་ལ་ཞོག་
ཁོག་འཐོལ་པ་རྐང་རེ་སྤྲོད་རྒྱུའི་ཁྱབ་བསྒྲགས་བྱས། འོན་ཀྱང་ལབ་དོང་གི་ཁ་
གཅོད་ཡག་པོ་བརྒྱབ་མེད་སྟབས། དེའི་ནང་དུ་སྦས་པའི་ཞོག་ཁོག་མང་ཆེ་བ་
འཁྱག་ཤོར་ཏེ་གསོབ་གསོབ་ཆགས་ཤིང༌། ཁ་དོག་གྱུར་ནས་བཟའ་རུང་བ་རྐང་
རེ་གཉིས་ལས་མེད་པ་ཤེས། བར་སྐབས་ཉི་མ་འགའ་ཞིག་ནང་དུད་འགྲོ་དེ་དག་
ལ་བཟའ་རྒྱུ་ཕུབ་མ་དང་ཉུང་དམར་ཙམ་ལས་གཞན་དག་གང་ཡང་མེད་པས་
ཁོ་ཚོ་བཀྲེས་ལྟོགས་ཀྱིས་མནར།
གནས་ཚུལ་དེ་ཕྱི་ལ་མ་གྱར་བ་བྱ་རྒྱུ་ནི་དགོས་གལ་ཤིན་ཏུ་ཆེན་པོ་ཞིག་
ཡིན་ཏེ། རླུང་འཁོར་འགྱེལ་རྗེས། མིའི་རིགས་ཀྱིས་དུད་འགྲོའི་གཞིས་ཀའི་སྐོར་
ལ་དཀྲོག་གཏམ་མང་པོ་ཞིག་གསར་བཟོ་བྱས་པ་མ་ཟད། ད་ཐེངས་ཡང་དུད་
འགྲོ་ཡོད་དོ་ཅོག་བཀྲེས་སྐོམ་དང་ནད་གཞིའི་འོག་ཤི་ལ་ཉེ་བར་གྱུར་ཚུལ་
དང་། ཁོ་ཚོའི་བར་དུ་ནང་འཁྲུག་རྒྱུན་ཆད་མེད་པ་བྱུང་ཚུལ། རང་རིགས་
བཟའ་བ། རང་ཕྲུག་རང་གིས་གསོད་པའི་སྐོར་ཀྱི་དཀྲོག་གཏམ་འགྲེམ་བཞིན་
167

ལེའུ་བདུན་་
ཡོད་པས་སོ། གལ་སྲིད་བཟའ་ཆས་སྐོར་གྱི་གནས་སྟངས་ངོ་མ་དེ་གཞན་གྱིས་
ཤེས་ན། དེ་ལས་མཇུག་འབྲས་ངན་པ་གང་འདྲ་འབྱུང་སྲིད་མིན་ཕག་གསེབ་ནཱ་
ཕའོ་ལིན་གྱིས་ཤེས་ཀྱི་ཡོད་སྟབས། ཁོས་སྐུ་ཞབས་ཝེམ་ཕེར་བེད་སྤྱོད་བྱས་ནས་
ལྡོག་ཕྱོགས་ཀྱི་ཆ་འཕྲིན་ཁྱབ་བསྒྲགས་བྱེད་དུ་འཇུག་རྒྱུ་ཐག་གཅོད་བྱས། ད་
བར་སྐུ་ཞབས་ཝེམ་སྦེར་གྱིས་དུད་འགྲོའི་གཞིས་ཀར་གཟའ་འཁོར་རེར་ཐེངས་
རེ་ཡོང་ཡང་དུད་འགྲོ་དེ་དག་དང་དེ་ཙམ་གྱི་འབྲེལ་བ་མེད་པའམ། ཐ་ན་
འབྲེལ་བ་གཏན་ནས་མེད། འོན་ཀྱང་། ད་ལྟ་དུད་འགྲོ་ཉུང་ཤས་ཤིག་བདམས་
ཤིང་། དེ་དག་ལས་མང་ཆེ་བ་ལུག་ཡིན་པ་རྣམས་ལ་ནཱ་ཕའོ་ལིན་གྱིས་ཟས་སྐལ་
འཐོལ་པ་སྤྲོད་པའི་སྐོར་གསང་ཐབས་ཀྱི་སྒོ་ནས་སྐུ་ཞབས་ཝེམ་སྦེར་གྱིས་ཤེས་
སུ་འཇུག་དགོས་པའི་བཀའ་མངགས་བྱས། དེ་དང་ཕྱོགས་མཚུངས་པར། ནཱ་ཕའོ་
ལིན་གྱིས་མཛོད་ཁང་ནང་གི་འབྲུ་སྣོད་སྟོང་པ་དེ་དག་གི་ཁ་སྒྲོག་བར་བྱེ་མ་
བརྒྱངས་སུ་བཅུག་ཅིང་།དེའི་སྟེང་དུ་འབྲུ་དང་གཟན་ཆག་བླུགས་སུ་བཅུག་རྗེས།
ཁོས་ཁ་གཡར་ས་འཚམས་པོ་ཞིག་བཙལ་ཏེ་སྐུ་ཞབས་ཝེམ་སྦེར་མཛོད་ཁང་གི་
ནང་དུ་ཁྲིད་ནས་འབྲུ་སྣོད་དེ་དག་ལ་ལྟ་རུ་བཅུག་པས་ཕྱི་མ་དེ་ནི་ནཱ་ཕའོ་ལིན་
གྱི་མགོ་བསྐོར་འོག་ཚུད་དེ་མུ་མཐུད་ནས་དུད་འགྲོའི་གཞིས་ཀར་བཟའ་ཆས་ཀྱི་
དཀའ་ངལ་མེད་པའི་སྐོར་བཤད།
འོན་ཀྱང་ཟླ་བ་དང་པོ་རྫོགས་ལ་ཉེ་བའི་དུས་སུ་ས་ཆ་གཞན་ཞིག་ནས་
འབྲུ་རིགས་རག་ཐབས་བྱ་དགོས་པ་ཆུ་དྭངས་ཉ་གསལ་དུ་གྱུར། དེའི་དུས་སུ་
ནཱ་ཕའོ་ལིན་གྱིས་རྒྱལ་སྒོ་སོ་སོར་ཁྱི་འཇིགས་སུ་རུང་བ་རེས་སྲུང་བཞིན་ཡོད་
པའི་གཞིས་ཀའི་མ་ཁང་ནང་དུ་དུས་ཚོད་བསྐྱལ་ནས་སྡོད་པ་ལས་ཕྱི་རུ་ཧ་
ལམ་དོན་མ་ཡོང་། འོན་ཀྱང་ཁོ་དོན་ཡོང་སྐབས། ཧ་ལམ་བྱེད་སྒོ་ཆེན་པོ་ཞིག་
169

ལེའུ་བདུན་པ་
ཡོད་པའི་རྣམ་པའི་ཐོག་ནས་ཡོང་གི་ཡོད་ལ། ཁྱི་དྲུག་གིས་ཁོ་དང་ཉེ་བའི་སར་
ཡོང་ནས་སུ་ཞིག་གིས་ཁོ་དང་ཐག་ཉེ་ཙམ་བཅར་ན་ཁྱི་དེ་དག་གིས་ངར་སྐད་
སྒྲོག་གི་ཡོད། དེའི་དུས་སུ་ནཱ་ཕའོ་ལིན་གྱིས་ཐ་ན་རེས་གཟའ་ཉི་མའི་ཞོགས་
ཚོགས་ལ་ཡང་ཡོང་གི་མེད་སྟབས་ཁོས་སྤྱིར་བཏང་ཕག་ཕྲུག་སི་ཀུལ་ལཱ་དང་
ཡང་ན་ཕག་པ་གཞན་དག་བརྒྱུད་ནས་བཀའ་གཏོང་གི་ཡོད།
རེས་གཟའ་ཉི་མའི་ཞོགས་པ་ཞིག་ལ་ཕག་ཕྲུག་སི་ཀུལ་ལཱ་ཡིས་སྒོ་ང་གཏོང་
བཞིན་པའི་བྱ་མོ་ཚང་མས་སྒོ་ང་གཞུང་འབུལ་བྱ་དགོས་པའི་སྐོར་ཁྱབ་བསྒྲགས་
བྱས། དེ་ནི་སྐུ་ཞབས་ཝེམ་སྦེར་བརྒྱུད་ནས་ནཱ་ཕའོ་ལིན་གྱིས་གཟའ་འཁོར་རེར་
སྒོ་ང་བཞི་བརྒྱ་སྤྲོད་རྒྱུ་དང་། སྒོ་ང་དེ་དག་གི་རིན་པར་དབྱར་ཀ་ཟིན་ཅིང་ཆ་
རྐྱེན་ལེགས་སུ་མ་ཕྱིན་བར་འདང་ངེས་ཀྱི་འབྲུ་རིགས་དང་གཟན་ཆག་སྤྲོད་རྒྱུའི་
སྐོར་གྱི་གན་རྒྱ་ཞིག་ཁས་ལེན་བྱས་ཟིན་པས་སོ།
བྱ་མོ་དེ་དག་གིས་གནས་ཚུལ་དེ་གོ་རྗེས་མ་འདོད་པའི་རྣམ་འགྱུར་དྲག་པོ་
ཞིག་བསྟན། དགོས་མཁོ་དང་བསྟུན་ནས་སྒོ་ང་བློས་གཏོང་བྱ་དགོས་པའི་
སྐོར་ཁོ་ཚོས་སྔ་ས་ནས་གོ་ཐོས་བྱུང་ཡང་ཁོ་ཚོའི་བློ་ཡུལ་ལས་འདས་པ་ནི་དེ་
དངོས་སུ་ལག་བསྟར་བྱ་དགོས་ཀྱི་ཡོད་པ་ལགས། དེའི་ཚེ་དེའི་དུས་ན་བྱ་མོ་དེ་
དག་གིས་དཔྱིད་ཀ་བྱ་ཕྲུག་གསོ་ཕྱིར་སྒོ་ང་གྲ་སྒྲིག་བྱེད་བཞིན་ཡོད་སྟབས། ད་
ལྟ་སྒོ་ང་འཕྲོག་པ་ན་སྲོག་གཅོད་ལག་དམར་བ་རེད་ཅེས་རྒྱབ་གཏོད་བྱས་
པས། ཇུང་སི་ཕྱིར་འབུད་བྱས་རྗེས་ཀྱི་གྱེན་ལོག་དང་པོ་དེ་བྱུང་། རིགས་རྒྱུད་
རྨི་ཎོར་ཁྭ་ཡིན་པའི་བྱ་ཕྲུག་ནག་པོ་གསུམ་གྱི་སྣེ་ཁྲིད་འོག བྱ་མོ་དེ་དག་གིས་
ནཱ་ཕའོ་ལིན་གྱི་རེ་འདོད་སྟོང་ཟད་དུ་གཏོང་ཆེད་བློ་ཐག་ཆོད་པའི་འཐབ་
རྩོད་བྱས་པ་སྟེ། ཁོ་ཚོས་ལྕམ་སྟེང་དུ་འཕུར་ནས་སྒོ་ང་བཏང་རྗེས་ས་སྟེང་དུ་
171

ལེའུ་བདུན་པ་
དབྱུགས་ཏེ་ཧྲུག་བཅག་བཏང་། ནཱ་ཕའོ་ལིན་གྱིས་དེ་མ་ཉིད་དུ་སྡུག་རྩུབ་ཆེ་
བའི་བྱ་སྤྱོད་སྤེལ་ནས་ངན་ལན་སློག་པ་སྟེ། ཁོས་བྱ་མོའི་ཟས་སྐལ་གཅོད་དགོས་
པའི་བཀའ་བཏང་བ་མ་ཟད། དུད་འགྲོ་སུས་བྱ་མོར་མ་རྨོས་ལོ་ཏོག་འབྲུ་རྐང་
གཅིག་སྟེར་ན་དེ་ཉིད་སྲོག་ཐོག་གཏོང་དགོས་པའི་བཀའ་བཏང་ཞིང་། ཁྱི་ལ་
བཀའ་དེ་དག་དོན་འཁྱོལ་བྱེད་པའི་ལས་འགན་སྤྲད། བྱ་མོ་དེ་དག་གིས་ཉི་མ་
ལྔའི་རིང་རྒྱུན་འཁྱོངས་བྱས་རྗེས། མགོ་བཏགས་ཞུས་ནས་བྱ་ཚང་དུ་ལོག འོན་
ཀྱང་དེའི་སྐབས་སུ་བྱ་མོ་དགུ་ཡི་སྲོག་ཤོར་ཟིན་པས་དེ་དག་ཤིང་འབྲས་ལྡུམ་
རྭའི་ནང་ས་སྦས་བཏང་ནས་ཕྱི་ཕྱོགས་སུ་ཁོ་ཚོ་བྱ་ནད་ཕོག་སྟེ་ཤི་སོང་ཞེས་
བཤད།ཝེམ་སྦེར་གྱིས་དེའི་སྐོར་སྐད་ཆ་ཚིག་གཅིག་ཀྱང་མ་གོ ཁོ་ལ་དགོས་པའི་
སྒོ་ང་ནི་དུས་ཐོག་ཏུ་བསྐྱལ་ཡོང་ཞིང་། སྒོ་ང་དེ་དག་ནི་ཉེར་མཁོའི་ཅ་ལག་ཙག་
ཙིག་ཚོང་གཉེར་བྱེད་མཁན་ཚོང་པ་ཞིག་གི་ཐེར་ཁས་གཞིས་ཀའི་ནང་དུ་གཟའ་
¡ འཁོར་རེར་ཐེངས་མ་རེ་ཡོང་ནས་དབོར་འདྲེན་བྱས།
བར་སྐབས་ཤིག་གི་རིང་། སི་ནའོ་སྦའོ་ཡི་གྲིབ་མ་ཙམ་ཡང་མཐོང་རྒྱུ་མེད་
ཀྱང་ཁོ་ནི་ཉེ་འཁོར་གཞིས་ཀ་ཧྥོག་སི་ཝུ་ཏྭ་དང་ཡང་ན་ཕིན་ཆི་ཧྥིལ་ཏྭ་གང་
མཉེས་ཤིག་གི་ནང་གབ་བསྡད་ཡོད་པའི་སྐོར་གྱི་ལབ་གླེང་གྲགས། དེའི་སྐབས་
སུ་ནཱ་ཕའོ་ལིན་དང་གཞིས་བདག་གཞན་དག་དབར་གྱི་འབྲེལ་བ་ཅུང་ལེགས་
སུ་ཕྱིན་པ་ནི། ལོ་བཅུའི་གོང་དུ་ལྕམ་ཤིང་ར་བ་གཙང་མ་བཟོ་སྐབས། སྒོ་རྭ་
ཞིག་གི་ནང་དུ་ཤིང་ཆ་ཕུང་གསོག་ཅིག་བསགས་ཡོད་ཅིང་། ཝེམ་སྦེར་གྱིས་ནཱ་
ཕའོ་ལིན་ལ་དེ་དག་འཚོང་དགོས་པའི་གྲོས་འགོ་བཏོན་པ་མ་ཟད། སྐུ་ཞབས་
ཕིལ་ཁིང་ཏུན་དང་སྐུ་ཞབས་ཧྥ་རི་ཏ་རི་ཀཱ་གཉིས་ཀས་ཉོ་འདོད་ཆེན་པོ་བྱས་
173

ལེའུ་བདུན་པ
ཀྱང་ནཱ་ཕའོ་ལིན་ཐེ་ཚོམ་གྱི་དྲ་བའི་ནང་དུ་ཚུད་ནས་ཡང་སྙིང་ཤིང་ཆ་དེ་དག་
སུ་ལ་འཚོང་མིན་ཐད་བློ་ཐག་བཅད་མ་ཐུབ་སྟེ། ཁོས་ཧྥ་རི་ཏ་རི་ཀཱ་དང་མོས་
མཐུན་བྱ་རྩིས་བྱ་སྐབས་ཕག་གསེབ་སི་ནའོ་སྦའོ་ཧྥ་རི་ཏ་རི་ཀྭ་ཡི་གཞིས་ཀ་ཧྥོག་
སི་ཝུ་ཏྭ་ཞེས་པའི་ནང་དུ་གབ་ཡོད་པར་བཤད་པ་དང་། : ཡང་ཁོས་ཕིལ་ཁིང་
ཏུན་ལ་ཁ་ཕྱོགས་སྐབས་ཕག་གསེབ་སི་ནའོ་སྦའོ་ཕིལ་ཁིང་ཏུན་གྱི་གཞིས་ཀ་
ཕིན་ཆི་ཧྥིལ་ཏྭ་ཞེས་པའི་ནང་དུ་ཡོད་པར་གྲགས་པས་སོ།
སོས་ཀའི་སྐབས་སུ་གློ་བུར་དུ་གཞིས་ཀའི་དུད་འགྲོ་ཡོངས་ཧོན་ཐོར་
དགོས་པའི་གནས་ཚུལ་ཞིག་ཐོན་པ་སྟེ། ཕག་གསེབ་སི་ནའོ་སྦའོ་ཡིས་མཚན་
མོ་གཞིས་ཀའི་ནང་དུ་ཡང་ཡང་འཇབ་མྱུལ་རྒྱག་གི་ཡོད་པ་དེ་ལགས། གནས་
ཚུལ་དེས་དུད་འགྲོ་ཚང་མ་ཅི་བྱ་གཏོལ་མེད་ཀྱི་གནས་སུ་བརྫངས་ཤིང་།
ན་རང་རང་སོ་སོའི་ཚང་གི་ནང་དུའང་གཉིད་བཟོད་མི་བདེ་བ་ཞིག་བཟོས།
ཤོད་སྲོལ་ལྟར་ན། སི་ནའོ་སྦའོ་ཡིས་རྟག་ཏུ་མཚན་མོའི་མུན་ནག་གི་གྲིབ་
གོས་གྱོན་ནས་གཞིས་ཀའི་ནང་འཇབ་མྱུལ་བརྒྱབ་སྟེ་ལས་ཀ་སྡུག་རིགས་སྡུག་
ཚད་ཚང་མ་བྱེད་ཀྱི་ཡོད་པར་གྲགས་པ་མ་ཟད། ཁོས་མ་རྨོས་ལོ་ཏོག་བརྐུ་བ་
དང་། འོ་ཟོ་མགོ་རྟིང་སློག་པ། སྒོ་ང་གཅོག་པ། སོན་ཞིང་རྡོག་རྫིས་གཏོང་བ།
ཤིང་འབྲས་སྡོང་པོར་སོ་བརྒྱབ་ནས་པགས་པ་བཤུ་བ་སོགས་བྱེད་ཀྱི་ཡོད་པར་
གྲགས་པས། དོན་དག་གང་ཞིག་ལམ་འགྲོ་མ་བྱུང་བ་ཡིན་ན། དེ་ནི་སི་ནའོ་
སྦའོ་ཡིས་རྐྱེན་བྱས་པར་གྲགས་པ་ནི་རྒྱུན་གཏན་ཞིག་ཏུ་གྱུར་ཞིང་། ཐ་ན་སྒེའུ་
ཁུང་ཆག་པ་དང་ཆུ་འགྲོ་འགག་པ་སོགས་བྱུང་ན་ཡང་དེ་ནི་སི་ནའོ་སྦའོ་ཡིས་
མཚན་མོ་ཡོང་ནས་བྱས་པ་རེད་ཅེས་ཏན་ཏན་ཤོད་སྲིད་ལ། མཛོད་ཁང་གི་
ལྡེ་མིག་མ་རྙེད་ན་དེ་ནི་སི་ནའོ་སྦའོ་ཡིས་ཁྲོན་པའི་ནང་དབྱུགས་པར་གཞིས་
175

ལེའུ་བདུན་པ་
ཀ་ཡོངས་ཀྱིས་ཡིད་ཆེས་བྱེད་ཀྱི་ཡོད། དེ་བས་གད་མོ་བྲོ་བ་ཞིག་ལ་ཁོ་ཚོས་
འཇོག་ཉེས་ཤོར་བའི་ལྡེ་མིག་དེ་འབྲུ་རིགས་དོ་པོ་ཞིག་གི་འོག་ནས་རྙེད་ཀྱང་ད་
དུང་མུ་མཐུད་ནས་སི་ནའོ་སྦའོ་ཡིས་དབྱུགས་པར་ཡིད་ཆེས་བྱེད་པ་དེ་རེད། བ་
མོ་དེ་དག་གིས་མ་གྲོས་གཅིག་མཐུན་དུ་ཁོ་ཚོ་གཉིད་ཤོར་སྐབས། སི་ནའོ་སྦའོ་
ཡིས་བ་རྭའི་ནང་མཚན་མྱུལ་བརྒྱབ་ནས་ཁོ་ཚོའི་འོ་མ་བཞོས་པ་མ་ཟད། དགུན་
ཁའི་རིང་ཁོ་ཚོར་རྙོག་དྲ་བཟོ་མཁན་ཙི་ཙི་དེ་དག་ཀྱང་སི་ནའོ་སྦའོ་ཡི་ཤོག་
ཁག་རེད་ཅེས་བཤད།
ནཱ་ཕའོ་ལིན་གྱིས་སི་ནའོ་སྦའོ་ཡི་བྱ་སྤྱོད་ལ་ཕྱོགས་ཡོངས་ནས་བརྟག་དཔྱད་
བྱ་དགོས་པའི་བཀའ་བཏང་། ཁྱི་དེ་དག་གི་སྲུང་སྐྱོབ་འོག ནཱ་ཕའོ་ལིན་གྱིས་
གཞིས་ཀ་ཡོངས་ལ་རྟོག་ཞིབ་གཟབ་ནན་ཞིག་བྱེད་སྐབས། དུད་འགྲོ་གཞན་དག་
གིས་གུས་ཞབས་ཆེན་པོས་ཁོ་དང་རྒྱང་ཐག་ངེས་ཅན་ཞིག་བཞག་ནས་ཁོའི་རྒྱབ་
ཏུ་ཡོང་། གོམ་པ་རེ་གཉིས་ཕྱིན་རྗེས་ཁོས་འགྲོ་མཚམས་བཞག་ནས་ས་སྟེང་དུ་དྲི་
མ་བསྣམས་ཤིང་། དེ་ལྟར་བྱས་ན་སི་ནའོ་སྦའོ་ཡི་སུག་རྗེས་རྙེད་ཐུབ་ཟེར། ཁོས་
ཁང་ཟུར་ཡོད་དོ་ཅོག་དང་། སྒོ་ར། བ་ར། བྱ་ཚང་། སྔོ་ཚལ་ལྡུམ་ར་སོགས་
ལ་དྲི་མ་བསྣམས་རྗེས་ཧ་ལམ་ས་ཆ་ཡོད་ཚད་ནས་སི་ནའོ་སྦའོ་ཡི་ཤུལ་རྙེད་
ཚུལ་བསྟན། ས་སྟེང་དུ་སྣ་ཁུག་བཙུགས་ནས་དྲི་མ་ཐེངས་འགའ་བསྣམས་རྗེས།
ནཱ་ཕའོ་ལིན་གྱིས་“སི་ནའོ་སྦའོ། ཁོ་ས་ཆ་འདིར་སླེབས་མྱོང་འདུག ཁོའི་དྲི་མ་
གཞན་ལ་མེད་པ་དེ་ངས་སྣོམ་ཐུབ་ཀྱི་འདུག་”ཅེས་སྐད་ངན་ཆེན་པོ་ཞིག་གིས་
བརྗོད། “སི་ནའོ་སྦའོ་”ཞེས་པའི་མིང་དེ་ཐོས་སྐབས། ཁྱི་དེ་དག་གིས་མཆེ་བ་
གཉེར་ཅིང་ཁྲག་དྲི་བྲོ་བའི་ངར་སྐད་གྲགས།
177

ལེའུ་བདུན་པ་
དུད་འགྲོ་གཞན་དག་རྣམས་ནི་ཞེད་ཐག་ཆོད་ནས་བླ་འཁུམས། དུད་འགྲོ་
དེ་དག་གི་ངོས་ནས་བརྗོད་ན། སི་ནའོ་སྦའོ་ནི་ད་ལྟ་ཁོ་ཚོ་འཚོ་གནས་བྱེད་
བཞིན་པའི་མཁའ་དབྱིངས་སུ་ཡོང་ནས་དུད་འགྲོ་རྣམས་ཉེན་ཁའི་གཡང་དུ་
འཁྲིད་མཁན་གྱི་ལྐོག་འགྱུར་གྱི་སྟོབས་ཤུགས་ཞིག་དང་འདྲ། དགོང་མོ་ཕག་
ཕྲུག་སི་ཀུལ་ལཱ་ཡིས་དུད་འགྲོ་དེ་དག་བསྡུ་རུབ་བྱས་རྗེས། ཁོས་རང་གི་ངོ་གདོང་
ཡོངས་ནས་ཞེད་སྣང་གིས་རྦད་དེ་འགྲིབ་པའི་རྣམ་འགྱུར་ཞིག་བཏོན་བཞིན་དུ་
ཁོ་ཚོ་ལ་གལ་ཆེའི་གསར་འགྱུར་ཞིག་ཤོད་རྒྱུ་ཡོད་ཅེས་བཤད།
སི་ཀུལ་ལཱ་ཡིས་དངངས་སྐྲག་ངང་གོམ་སྟབས་རེ་གཉིས་སྤོས་རྗེས། སྐད་
ཤུགས་ཆེན་པོས་“བློ་མཐུན་ཚོ། གནས་ཚུལ་སྡུག་པོ་ཞིག་ལྷག་བཞག སི་ནའོ་
སྦའོ་ཡིས་ཁོ་རང་ཕིན་ཆི་ཧྥིལ་ཏ་གཞིས་ཀའི་སྐུ་ཞབས་ཕ་རི་ཏ་རི་ཀར་བཙོངས་
པ་མ་ཟད། ད་ལྟ་ང་ཚོར་དམག་འཐབ་བྱས་ཏེ་ང་ཚོའི་གཞིས་ཀ་འཕྲོག་རྩིས་
བྱེད་ཀྱི་འདུག དམག་འཐབ་དེ་འགོ་འཚུགས་སྐབས་སི་ནའོ་སྦའོ་ཡིས་སྣེ་ཤན་
བྱེད་རྩིས་འདུག ད་དུང་དེ་ལས་སྡུག་པའི་གནས་ཚུལ་གཞན་ཞིག་འདུག སྔོན་
མ་ང་ཚོས་སི་ནའོ་སྦའོ་ཡིས་གྱེན་ལོག་ནང་ཞུགས་པ་ནི་ཁོའི་རློམས་སེམས་
དང་ང་རྒྱལ་ཁོ་ནས་རྐྱེན་བྱས་པ་རེད་བསམས་ཀྱང་། ང་ཚོས་ནོར་འདུག བློ་
མཐུན་ཚོ། ཁྱེད་ཚོས་རྒྱུ་མཚན་ངོ་མ་དེ་ཤེས་ཀྱི་ཡོད་དམ། སི་ནའི་སྦའོ་ནི་
ཐོག་མ་ཉིད་ནས་ཇུང་སི་དང་ཤོག་ཁག་གཅིག་ཡིན་ལ་སྔ་ཕྱི་བར་གསུམ་དུ་
ཇུང་སིའི་གསང་མྱུལ་ཞིག་ཡིན་པ་ཁོས་འཁྱེར་མ་ཐུབ་པའི་ཡིག་ཆ་ང་ཚོས་ཉེ་
ཆར་རང་རྙེད་པ་དེ་དག་ལས་ར་སྤྲོད་བྱུང་སོང༌། བློ་མཐུན་ཚོ། ངས་བལྟས་
ན། དེ་དག་གིས་གནས་ཚུལ་མང་པོ་ཞིག་ལ་འགྲེལ་བཤད་བྱེད་ཀྱི་འདུག བ
རྭའི་དམག་འཁྲུག་སྐབས་སྟབས་ལེགས་པར་ཁོ་ལ་ལམ་འགྲོ་མ་རྒྱུགས་པ་མ་
179

ལེའུ་བདུན་པ་
གཏོགས་ཁོས་གང་འདྲ་བྱས་ནས་ང་ཚོ་དམག་ཕམ་ཐབས་དང་། ང་ཚོ་གཏོར་
ཕམ་དུ་འགྲོ་ཐབས་བྱས་པ་ཁྱེད་ཚོས་མཐོང་མ་བྱུང་ངམ་”ཞེས་བཤད།
དུད་འགྲོ་དེ་དག་ནི་གང་ཤོད་འདི་ཤོད་མེད་པའི་གནས་སུ་གྱར། དེ་ནི་
སི་ནའོ་སྦའོ་ཡིས་རླུང་འཁོར་གཏོར་བ་ལས་ཚབས་ཆེ་བའི་ནག་ཉེས་ཤིག་རེད།
འོན་ཀྱང་དུད་འགྲོ་དེ་དག་གིས་དེ་དེ་བཞིན་དུ་ཡིན་པ་ལམ་སེང་མ་ཤེས། ཁོ་
ཚོས་མཐོང་བ་ནི་བ་རྭའི་དམག་འཁྲུག་སྐབས། སི་ནའོ་སྦའོ་ཡིས་མདུན་དུ་ཤོར་
ནས་དམག་སྣེ་ཁྲིད་པ་དང་། དམག་ཐེངས་རེ་རེའི་ནང་ཁོས་དུད་འགྲོ་དེ་དག་
སྒྲིག་འཛུགས་དང་ཀུན་སློང་བྱས་པ། ཐ་ན་ཇུང་སིའི་མེ་མདས་ཁོའི་སྒལ་པ་རྨས་
ཀྱང་ཁོས་ཕྱིར་བཤོལ་རྩ་བ་ནས་མ་བྱས་པ་བཅས་དུད་འགྲོ་ཚང་མས་དྲན་པ་
དང་། ཡང་ན་དྲན་གྱི་འདུག་བསམས། དེ་ལྟར་སེམས་བཞིན་དུ་དུད་འགྲོ་དེ་
དག་ལ་དཀའ་ངལ་ཞིག་འཕྲད་པ་ནི། སྣང་ཚུལ་དེ་དག་ལ་གཞིགས་ན། སི་ནའོ་
སྦའོ་ཡིས་ཇུང་སིའི་ཕྱོགས་ལ་ལངས་པ་ཞེས་པ་དེ་ར་སྤྲོད་ཇི་ལྟར་བྱེད་ཐུབ་བམ་
སྙམ། ཐ་ན་དུས་རྒྱུན་དུ་སྐད་ཆ་ཤིན་ཏུ་ཉུང་བའི་རྟ་ཕོ་སྦོག་སེར་གྱིས་ཀྱང་ཡ་
མཚན་རེད་སྙམ་ཞིང་། མར་ཉལ་ནས་མདུན་གྱི་རྨིག་པ་ལུས་པོའི་འོག་ཏུ་བཅུག
མིག་བཙུམས། བློ་རྩེ་ཡོད་རྒུ་དཀྲུགས་ནས་རང་གི་བློ་ལ་ངེས་པའི་སྔ་ཕྱིའི་དོན་
རྐྱེན་རྣམས་ཀྱི་གོ་རིམ་སྒྲིག་ཐབས་བྱས།
དེ་རྗེས་སྦོག་སེར་ན་རེ་““དོན་དེར་ང་ཡིད་ཆེས་མེད། སི་ནའོ་སྦའོ་ཡིས་བ་
རྭའི་དམག་འཁྲུག་ནང་དཔའ་སེམས་ཆེན་པོས་དམག་འཐབ་བྱས་སོང་། དེ་
ངས་དངོས་སུ་མཐོང་བྱུང་། དམག་འཐབ་དེ་མཚམས་ཆད་མ་ཐག་ང་ཚོས་ཁོ་ལ་
‘དུད་འགྲོའི་དཔའ་བོ་རིམ་པ་དང་པོའི་’གཟེངས་བསྟོད་སྤྲད་པ་མ་ཡིན་
ནམ་”ཞེས་བརྗོད།
181

ལེའུ་བདུན་པ
“དེ་ང་ཚོས་ནོར་པ་རེད། བློ་མཐུན་ཚོ། ད་ལྟ་ང་ཚོས་ལག་སོན་བྱུང་བའི་
གསང་བའི་ཡིག་ཆ་ཞིག་གི་ནང་ཆ་ཚང་བར་བྲིས་པ་ལྟར་ན། དེ་ནི་དོན་དངོས་
ཐོག་ཁོས་ང་ཚོ་ཕམ་ཉེས་ཀྱི་ལམ་དུ་འཁྲིད་རྩིས་བྱེད་ཀྱི་ཡོད་པ་དེ་རེད།”
སྦོག་སེར་གྱིས་“འོན་ཀྱང་ཁོ་ལ་རྨས་སྐྱོན་བྱུང་བ་མ་ཟད། ཁོས་ཁྲག་དོན་
གྱིན་དོན་གྱིན་དུ་རྒྱུགས་འགྲོ་བ་ང་ཚོ་ཚང་མས་མཐོང་བྱུང་”ཞེས་བཤད།
དེའི་ཚེ་ན་ཕག་ཕྲུག་སི་ཀུལ་ལཱ་ཡིས་“་བློ་མཐུན་ཚོ། དེ་ནི་ཁོ་ཚོའི་ངན་
ཇུས་ཀྱི་གྲས་ཤིག་རེད། རྡུང་སིའི་མེ་མདའི་མདེའུས་ཁོའི་པགས་པ་བརྡར་
ཙམ་བྱས་པ་ཁོ་ན་རེད། གལ་སྲིད་ཁྱེད་ཚོས་ཡི་གེ་ཀློག་ཤེས་ཀྱི་ཡོད་ན། ཕག་
གསེབ་སི་ནའོ་སྦའོ་ཡིས་བྲིས་པའི་ཡིག་ཆའི་ནང་དེ་དག་འཁོད་ཡོད་པ་ཁྱེད་
ཚོར་བསྟན་ཆོག འགག་རྩའི་དུས་དེར་སི་ནའོ་སྦའོ་ཡིས་དུད་འགྲོ་རྣམས་བྲོས་
དགོས་པའི་བརྡ་བཏང་རྗེས། དམག་ས་དགྲ་བོར་འཇོག་རྒྱུ་དེ་ཁོ་ཚོའི་གསང་
ཇུས་རེད། དེས་མ་ཚད་པར་ཁོའི་བསམ་དོན་དངོས་སུ་གྲུབ་གྲབས་བྱས་པ་རེད།
གལ་སྲིད་སྐབས་དེར་ང་ཚོའི་དཔའ་ངར་ལྡན་པའི་དབུ་ཁྲིད་བློ་མཐུན་ནཱ་ཕའོ་
ལིན་མེད་ན་ཁོའི་རེ་བ་མངོན་དུ་གྱུར་ཡོད་ཀྱི་རེད་ཅེས་ངས་བརྗོད་ནུས། ཇུང་
སི་དང་ཁོའི་མིས་སྒོ་རའི་ནང་དུ་འཛུལ་ཡོང་མ་ཐག་སི་ནའོ་སྦའོ་ཡིས་ཁ་ནང་
དུ་བསྐོར་ནས་བྲོས་པ་དང་སྦྲགས། དུད་འགྲོ་མང་པོ་ཞིག་གིས་ཁོའི་མཇུག་ཏུ་
བྲོས་པ་ཁྱེད་ཚོས་དྲན་གྱི་མི་འདུག་གམ། ད་དུང་དུད་འགྲོ་ཚང་མ་ཞེད་སྣང་
གིས་མནར་ཅིང་། ཚང་མ་ཕམ་ཉེས་སུ་སོང་བ་ལྟ་བུའི་འགག་རྩའི་དུས་དེར་
བློ་མཐུན་ནཱ་ཕའོ་ལིན་གྱིས་མདུན་དུ་མཆོང་ཡོང་ནས་‘མིའི་རིགས་སོད་ཅིག་
”ཅེས་པའི་ངར་སྐད་བསྒྲགས་པ་དང་དུས་མཚུངས་ཁོང་གིས་ཇུང་སིའི་བརླ་
183

ལེའུ་བདུན་པ་
ཤར་སོ་བརྒྱབ་པ་དེ་དྲན་གྱི་མི་འདུག་གམ། བློ་མཐུན་ཚོས་དེ་ཏན་ཏན་བརྗེད་
ཡོད་ཀྱི་མ་རེད་”ཅེས་སི་ཀུལ་ལཱ་ཡིས་ཕར་འགྲོ་ཚུར་འོང་བྱེད་པ་དང་སྦྲགས་
སྐད་ཤུགས་ཆེན་པོས་བཤད།
ད་ལྟ་སི་ཀུལ་ལཱ་ཡིས་དེའི་སྐབས་ཀྱི་གནས་ཚུལ་རྣམས་རི་མོར་བཀོད་པ་ལྟར་
ཁ་གསལ་ཞིག་བཟོས་པས། དུད་འགྲོ་དེ་དག་གིས་དེའི་སྐོར་དེ་ལྟར་ཡིན་པ་དྲན་
པ་ལྟ་བུ་ཞིག་བྱུང་། ཇི་སྐད་ཀྱང་བ་རའི་དམག་འཁྲུག་གི་འགག་རྩའི་དུས་དེར་
ཁོ་ཚོས་བྲོས་ཕྱིན་པ་དྲན།འོན་ཀྱང་སྦོག་སེར་གྱི་བློ་ལ་བབས་པོ་རང་མ་བྱུང་།
རྟ་ཕོ་སྦོག་སེར་གྱིས་མཐའ་མ་དེར་“བ་རྭའི་དམག་འཁྲུག་གི་རྗེས་ལ་སི་ནའོ་
སྦའོ་ཡིས་ག་རེ་བྱས་མིན་དེ་གནད་དོན་གཞན་དག་ཞིག་རེད། འོན་ཀྱང་ཁོ་ཐོག་
མ་ཉིད་ནས་མགོ་གཉིས་པ་རེད་ཅེས་པ་དེར་ང་ཡིད་ཆེས་མེད་ལ།བ་རྭའི་དམག་
འཁྲུག་སྐབས་ཁོ་བློ་མཐུན་ཡག་པོ་ཞིག་ཡིན་པ་ངས་ཡིད་ཆེས་བྱེད་ཀྱི་ཡོད་
”ཅེས་བཤད།
“ང་ཚོའི་དབུ་ཁྲིད་བློ་མཐུན་ནཱ་ཕའོ་ལིན་གྱིས་ཁ་གསལ་གཏིང་གསལ་དང་
ཁ་ཞེ་གཉིས་མེད་ཀྱི་སྒོ་ནས། བློ་མཐུན་ཚོ། སི་ནའོ་སྦའོ་ནི་ཐོག་མ་ཉིད་ནས་
ཇུང་སིའི་གསང་མྱུལ་རེད་ཅེས་གསུང་གི་འདུག རེད། དེ་ནི་གྱེན་ལོག་བྱེད་
པའི་བསམ་བློ་མ་འཁོར་གོང་གི་དུས་ཡུན་རིང་པོ་ཞིག་གི་གོང་གི་གནས་ཚུལ་
རེད་”ཅེས་སི་ཀུལ་ལཱ་ཡིས་དལ་ཞིང་སྒམ་ལ་བློ་རྩ་ཤིན་ཏུ་བརྟན་པའི་ཚུལ་ཞིག་
བསྟན་ནས་ཁྱབ་བསྒྲགས་བྱས།
“དེ་འདྲ་ཡིན་ན་གནས་ཚུལ་ཐ་དད་རེད། གལ་སྲིད་བློ་མཐུན་ནཱ་ཕའོ་ལིན་
གྱིས་དེ་ལྟར་གསུངས་ན་དེ་ཏན་ཏན་བདེན་པ་རེད་”ཅེས་སྦོག་སེར་གྱིས་བཤད།
185

ལེའུ་བདུན་པ་
“དེ་དངོས་གནས་བདེན་པ་རེད་”ཅེས་སི་ཀུལ་ལཱ་ཡིས་སྐད་ཤུགས་ཆེན་པོས་
བཤད་པ་དང་སྦྲགས། ཁོས་ཟུམ་ལ་ཉེ་བའི་མིག་གིས་རྟ་ཕོ་སྦོག་སེར་ལ་མིག་ཟུར་
ངན་པ་ཞིག་བལྟས་པ་ཀུན་གྱིས་ཚོར་སྣང་བྱུང༌། དེ་རྗེས་ཕག་ཕྲུག་དེས་ཁ་བསྐོར་
ནས་འགྲོ་རྩིས་བྱས་རྗེས། སླར་ཡང་འགྲོ་མཚམས་བཞག་ནས་ནན་བཤད་བྱས་
པར་“གཞིས་ཀ་འདིའི་ནང་ཡོད་པའི་དུད་འགྲོ་ཡོད་དོ་ཅོག་གི་སྡུག་མིག་ཆེ་
ཙམ་གདངས་དགོས་པའི་དྲན་སྐུལ་བྱ་རྒྱུ་ཡིན། གང་ཡིན་ཟེར་ན། ད་ལྟ་ང་ཚོའི་
དཀྱིལ་ལ་སི་ནའོ་སྦའོ་ཡི་གསང་མྱུལ་གབ་འདུག་བསམ་པས་ཡིན་”ཞེས་བཤད།
ཉིན་བཞིའི་རྗེས་ཀྱི་དགོང་དྲོ་ཞིག་ལ་ནཱ་ཕའོ་ལིན་གྱིས་དུད་འགྲོ་ཡོངས་སྒོ་
རྭའི་ནང་འཛོམས་དགོས་པའི་བཀའ་བཏང༌། དུད་འགྲོ་དེ་དག་འཛོམས་རྗེས།
ནཱ་ཕའོ་ལིན་གྱིས་གཞིས་ཀའི་མ་ཁང་ལས་དོན་ཡོང་། ཁོས་བྱང་བུ་གཉིས་པོ་
(སྔོན་དུས་ཐོབ་པའི་‘དུད་འགྲོའི་དཔའ་བོ་རིམ་པ་གཉིས་པའི་”’བྱང་བུའི་སྟེང་
ཉེ་ཆར་ཁོས་སོ་སོར་‘དུད་འགྲོའི་དཔའ་བོ་རིམ་པ་དང་པོ་’ཡི་བྱང་བུ་སྤྲད་པ་)
བཏགས། གཟུགས་སྟོབས་ཆེ་བའི་ཁྱི་དགུས་ཁོའི་གཡས་གཡོན་དུ་འཕག་མཆོང་
རྒྱག་གིན་དུ་ཡོང་ཞིང་ཁོ་ཚོའི་ངར་སྒྲས་དུད་འགྲོ་ཡོད་དོ་ཅོག་གི་ལྟག་རྩར་གྲང་
ཤུར་རྒྱག་དགོས་པ་ཞིག་བཟོས། དུད་འགྲོ་དེ་དག་གིས་ཚབས་ཤིན་ཏུ་ཆེ་བའི་
གནད་དོན་ཞིག་ལྷག་རྒྱུ་ཡིན་པ་ཤེས་སྟབས། ཁོ་ཚོའི་བླ་རྩ་འཁུམས་ནས་རང་
སར་ཁ་ཁུ་སིམ་པོར་གནས།
187

ལེའུ་བདུན་པ་
ནཱ་ཕའོ་ལིན་གྱིས་དཔོན་ཉམས་དོད་པོས་ཚོགས་ཞུགས་པ་རྣམས་ལ་མིག་
བཤེར་ཞིག་བྱས་རྗེས།སྐད་ངན་རྣ་བར་གཟན་པ་ཞིག་བརྒྱབ། ཁྱི་དེ་དག་གིས་དེ་
མ་ཉིད་དུ་མདུན་དུ་ཤོར་ནས་ཕག་པ་བཞི་ཡི་རྣ་ཅོག་ནས་ཟིན་ཏེ་ནཱ་ཕའོ་ལིན་
གྱི་མདུན་དུ་འདྲུད་ཡོང་སྐབས། ཕག་པ་དེ་དག་ནི་ན་ཟུག་དང་ཞེད་སྣང་གིས་
སྐད་ངན་ཤོར། ཕག་པའི་རྣ་ཅོག་ནས་ཁྲག་དོན་གྱི་འདུག ཁྱི་དེ་དག་གིས་ཁྲག་
གི་བྲོ་བ་མྱངས་པས་སྐབས་ཤིག་གི་རིང་ལ་ཁོ་ཚོ་རྦད་དེ་སྨྱོ་བ་ལྟ་བུར་གྱུར། དེ་
ལས་ཧང་སང་དགོས་པ་ཞིག་ལ་ཁྱི་གསུམ་གྱིས་སྦོག་སེར་སྒང་ལ་མཆོངས། སྦོག་
སེར་གྱིས་ཁོ་ཚོ་ཤོར་ཡོང་བ་མཐོང་ནས་རྡོག་རྒྱག་ཅིག་གཞུས་པས་ཁྱི་གཅིག་
ནམ་མཁའི་དབྱིངས་སུ་བོར་རྗེས་ས་ལ་ཟག་ནས་ངུ་སྐད་ཤོར། ཁྱི་གཞན་དག་
གཉིས་པོས་མཇུག་མ་བརླ་ཤའི་བར་དུ་བཅུག་ནས་བྲོས་ཕྱིན། སྦོག་སེར་གྱིས་
ཁྱི་དེར་རྡོག་བརྫིས་བཏང་ནས་གསོད་དམ་ཡང་ན་ཚེ་ཐར་དུ་བཏང་བ་གང་
ཞིག་འཚམས་པ་ཡོད་དམ་བསམས་ནས་ནཱ་ཕའོ་ལིན་ལ་བལྟས། ནཱ་ཕའོ་ལིན་གྱི་
གདོང་གཤིས་ཀྱང་ལོག་ནས་དེ་མ་ཉིད་དུ་ཁྱི་དེ་གློད་དགོས་པའི་བཀའ་བཏང་
བས། སྦོག་སེར་གྱིས་ཚིགས་རྡོ་བཀྱག་མ་ཐག་གཟུགས་པོར་སྨུག་ཐིག་གིས་ཁེངས་
པའི་ཁྱི་དེས་ངུ་སྐད་རྒྱག་གིན་རྒྱག་གིན་འཇབ་མྱུལ་བརྒྱབ་ནས་བྲོས།
དེའི་ཚེ་ཕྱོགས་བཞིའི་ཅ་ཅོ་ལྷིང་འཇགས་པས་ཕག་པ་བཞི་པོ་དེས་འདར་
སིག་སིག་ངང་གདོང་པ་ངོ་གནོང་གིས་ཁེངས་ནས་སྒུག་བསྡད། ནཱ་ཕའོ་ལིན་
གྱིས་ཕག་པ་བཞི་པོ་དེ་དག་སོ་སོས་ཉེས་པ་གང་འདྲ་བསགས་མིན་ཤོད་དུ་
བཅུག ཕག་པ་དེ་དག་ནི་སྔོན་མ་ནཱ་ཕའོ་ལིན་གྱིས་རེས་གཟའ་ཉི་མའི་ཞོགས་
ཚོགས་མེད་པ་བཟོ་སྐབས་ངོ་རྒོལ་བྱེད་མཁན་དེ་དག་ཡིན་པས་ཁོ་ཚོས་
189

ལེའུ་བདུན་པ་
དེ་མ་ཉིད་དུ་སི་ནའོ་སྦའོ་ཕྱིར་འབུད་བྱས་པ་ནས་ད་བར་ཁོ་ཚོ་དང་གསང་བའི་
འབྲེལ་བ་ཡོད་པ་དང་། སི་ནའོ་སྦའོ་དང་མཉམ་ལས་བྱས་ནས་རླུང་འཁོར་
གཏོར་བ། སྐུ་ཞབས་ཧྥ་རི་ཏ་རི་ཀྭ་ལ་དུད་འགྲོའི་གཞིས་ཀ་སྤྲོད་རྒྱུར་མོས་
མཐུན་བྱས་པ་སོགས་ཁས་ལེན་བྱས་པ་མ་ཟད། འདས་ཟིན་པའི་ལོ་ཤས་ནང་
དུ་སི་ནའོ་སྦའོ་ཡིས་ཇུང་སིའི་གསང་མྱུལ་བྱས་པའི་སྐོར་ཁོ་ཚོར་ལྐོག་ཏུ་བཤད་
བྱུང་ཞེས་བཤད། ཁོ་ཚོས་ངོས་ལེན་ཞུས་ཚར་རྗེས། ཁྱི་དེ་དག་གིས་དེ་མ་ཉིད་དུ་
ཁོ་ཚོའི་མིད་པ་བཅད། དེའི་དུས་སུ་ནཱ་ཕའོ་ལིན་གྱིས་སྐད་ཤུགས་ཆེན་པོས་དུད་
འགྲོ་གཞན་དག་གིས་ཀྱང་རང་གི་ཉེས་པའི་སྐོར་ངོས་ལེན་བྱ་དགོས་པའི་བཀའ་
ནན་བཏང་།
དེ་སྔོན་བྱ་མོའི་གྱེན་ལོག་སྐབས་བྱ་ཁྱུ་སྣེ་ཁྲིད་བྱེད་མཁན་བྱ་མོ་གསུམ་
པོ་དེས་མདུན་དུ་དོན་ཡོང་ནས་ཕག་གསེབ་སི་ནའོ་སྦའོ་ཡིས་ཁོ་ཚོའི་གཉིད་
ལམ་ནང་ཞུགས་ནས་ནཱ་ཕའོ་ལིན་གྱི་བཀའ་ལ་བརྩི་རྒྱུ་མེད་པའི་སྐོར་སྐུལ་
སློང་བྱས་བྱུང་ཞེས་བཤད་པས་ཁོ་ཚོ་ཡང་སྲོག་ཐོག་བཏང་། ཡཱ་ཙེ་ཞིག་གིས་
མདུན་དུ་ཡོང་ནས་ལོ་གོང་མ་དེར་གཡུལ་ལས་བྱེད་སྐབས། མ་རྨོས་ལོ་ཏོག་
འབྲུ་རྐང་དྲུག་ལྐོག་ཉར་བྱས་ནས་དགོང་མོ་དེར་ལྐོག་བཟས་བརྒྱབ་པ་ཡིན་
ཞེས་བཤད། ལུག་གཅིག་གིས་འཐུང་ཆུའི་ནང་གཅིན་པ་བཏང་བ་ངོས་ལེན་
བྱས། ལུག་དེར་སུས་སྐུལ་སློང་བྱས་མིན་སྐད་ཆ་འདྲི་སྐབས། སི་ནའོ་སྦའོ་ཡིས་
སྐུལ་སློང་བྱས་བྱུང་ཞེས་བཤད། ལུག་གཞན་དག་གཉིས་ཀྱིས་ནཱ་ཕའོ་ལིན་ལ་
བློ་དཀར་སེམས་དཀར་བྱེད་མཁན་ལུག་ཐུག་རྒན་པོ་ཞིག་གློ་རྒྱག་དུས་མེ་
སྤུངས་ཀྱི་མཐའ་འཁོར་དུ་རྗེས་འདེད་བཏང་ནས་བསད་པ་ཡིན་ཞེས་ངོས་
ལེན་བྱས་པས་ཚང་མ་གནས་དེ་གར་དམར་གསོད་བཏང་། དེ་ལྟར་ངོས་ལེན་
191

ལེའུ་བདུན་པ་
དང་སྲོག་གཅོད་མུ་མཐུད་བྱས་པས། ནཱ་ཕའོ་ལིན་གྱི་རྐང་པའི་འཁྲིས་སུ་རོ་ཡིས་
ཁེངས་ལ་བར་སྣང་ཡོངས་ཁྲག་དྲིས་ཁེངས། དེ་ལྟ་བུ་ཇུང་སི་ཕྱིར་བསྐྲད་བཏང་
རྗེས་གཞིས་ཀ་དེར་རྩ་བ་ནས་བྱུང་མ་མྱོང་བ་ཞིག་ལགས།
དེ་དག་ཚང་མ་མཇུག་སྒྲིལ་རྗེས། ཕག་པ་དང་ཁྱི་ཕུད། གསོན་པོར་གནས་
བཞིན་པའི་དུད་འགྲོ་དེ་དག་གིས་འགྲོ་ཞི་མི་ལས་མཁས་པའི་སྒོ་ནས་དོན་
ཏེ་རང་གནས་སུ་ལོག་ཅིང་། ཁོ་ཚོའི་ལུས་པོ་འདར་ཞིང་སེམས་པ་སྐྱོ་སྣང་
གིས་ཁེངས། སི་ནའོ་སྦའོ་དང་ཤོག་ཁག་གཅིག་ཏུ་ལངས་ནས་དུད་འགྲོར་
རྒྱབ་གཏོད་བྱས་པ་དེ་ཞེད་སྣང་ཚ་བ་ཡོད་དམ། ཡང་ན་ཁོ་ཚོས་སྐར་
ཆ་འགའ་ཞིག་གི་གོང་དུ་མིག་མཐོང་ལག་ཟིན་བྱུང་བའི་སྡུག་རྩུབ་ཆེ་
བའི་ཆད་གཅོད་དེ་ཞེད་སྣང་ཚ་བ་ཡོད་པ་ཁོ་ཚོས་མ་ཤེས། · འདས་ཟིན་
པའི་དུས་རབས་འགའ་ཞིག་གི་ནང་དུའང་དེ་དང་འདྲ་བའི་ཁྲག་དྲིས་
ཁེངས་པའི་གནས་ཚུལ་བྱུང་མྱོང་ཡོད་ཀྱང༌། ཁོ་ཚོའི་ངོས་ནས་བརྗོད་
ན་ད་ཐེངས་དུད་འགྲོ་ནང་ཁུལ་དུ་བྱུང་བའི་གནས་ཚུལ་དེ་སྔོན་མ་ལས་
ལྡབ་འགྱུར་གྱིས་ཉམ་ང་བར་མཐོང་། ཇུང་སི་གཞིས་ཀ་ལས་ཁ་བྲལ་
བ་ནས་ད་བར་དུད་འགྲོས་དུད་འགྲོ་གསོད་མྱོང་མེད་ལ། ཐ་ན་ཙི་ཙི་
ཞིག་ཀྱང་སྲོག་གཅོད་བྱེད་མྱོང་མེད། ཁོ་ཚོས་རླུང་འཁོར་ཕྱེད་ཀ་བསྐྲུན་
ཟིན་པའི་ས་འབུར་འབུར་དེའི་ཕྱོགས་སུ་མ་གྲོས་གཅིག་མཐུན་དུ་བསྐྱོད་
ནས་མཉམ་དུ་ཉལ་པ་དེ་ནི་ཕན་ཚུན་དྲོད་ཁུག་ཐབས་བྱེད་པ་དང་ཤིན་
ཏུ་འདྲ། དེ་ལྟར་ཉལ་མཁན་གྱི་གྲས་སུ་རྒོད་མ་ཁྭ་ལེ་ཝར་དང་། ར་རྒན་
མུ་རིལ། བོང་རྒན་པཎ་ཅ་མིན། བ་མོ། ལུག ཡཱ་ཙེ། བྱ་མོའི་ཁྱུ་སོགས་ཚུད་
ཡོད། འོན་ཀྱང་ཁོ་ཚོའི་ཁྲོད་ན་ཞི་མི་དེ་མེད་པའི་རྒྱུ་མཚན་ནི་དུད་འགྲོ་
193

ལེའུ་བདུན་པ་
དེ་དག་འཛོམས་དགོས་པའི་ནཱ་ཕའོ་ལིན་གྱི་བཀའ་མ་འབྱོར་གོང་དུ་ཞི་མི་དེ་
གློ་བུར་དུ་གར་སོང་ཆ་མེད་དུ་གྱུར་བས་སོ། སྐབས་ཤིག་གི་རིང་ལ་སྐད་ཆ་ཤོད་
མཁན་དུད་འགྲོ་གཅིག་ཀྱང་མ་བྱུང་། ལངས་བསྡད་པ་ནི་སྦོག་སེར་གཅིག་པུ་
ཡིན་ཞིང་། ཁོས་ཕར་འགྲོ་ཚུར་འོང་བྱེད་པ་དང་སྦྲགས། མཇུག་མ་ནག་པོ་དེ་
གཟུགས་པོའི་གཡས་གཡོན་དུ་དབྱུག་ཙམ་དབྱུག་ཙམ་བྱེད་པ་དང་། སྐབས་རེ་
ཧ་ལས་ཧང་སང་པའི་རྟ་སྐད་རེ་བརྒྱབ་རྗེས་ཁོ་ན་རེ།
“ངས་མགོ་རྩ་བ་ནས་འཚོས་མ་སོང་། གནས་ཚུལ་དེ་ལྟ་བུ་ང་ཚོའི་གཞིས་
ཀའི་ནང་ཐོན་པར་ཡིད་ཆེས་བྱ་ཐབས་མི་འདུག . དེ་ཏན་ཏན་ང་ཚོའི་ནོར་
འཁྲུལ་ལས་བྱུང་བ་རེད། ངས་བལྟས་ན། གནད་དོན་དེ་ཐག་གཅོད་བྱེད་ཐབས་
ཉག་ཅིག་ལས་མེད་པ་ནི་ལས་ཀ་སྔར་ལས་ཧུར་ཙམ་བྱ་རྒྱུ་དེ་རེད། བྱས་ཙང་ད་
ནས་བཟུང་ངས་ཞོགས་པ་དུད་འགྲོ་གཞན་དག་ལས་ཆུ་ཚོད་གཅིག་གིས་སྔ་བ་
ལངས་ཀྱི་ཡིན་”ཞེས་བཤད།
དེ་རྗེས་ཁོས་ཤིན་ཏུ་དལ་བའི་གོམ་འགྲོས་ཤིག་གི་ཐོག་ནས་རྡོ་ཁུང་གི་
ཕྱོགས་སུ་བསྐྱོད། གནས་དེར་སླེབས་རྗེས། དགོང་དྲོའི་ལས་མཚམས་མ་བཅད་
གོང་ལ་རྟ་ཕོ་དེས་རྡོ་རྒྱབ་ཁུར་གཉིས་བསྡུ་རུབ་བྱས་ནས་རླུང་འཁོར་ཡོད་སར་
འདྲུད།
དུད་འགྲོ་གཞན་དག་གིས་རྒོད་མ་ཁྭ་ལེ་ཝར་གྱི་ཉེ་འགྲམ་དུ་འཁོར་ནས་
སྡོད་པ་ལས་སྐད་ཆ་ཚིག་གཅིག་ཀྱང་མ་བཤད། ད་ལྟ་ཁོ་ཚོ་ཉལ་ནས་སྡོད་
སའི་ས་འབུར་འབུར་དེས་ཁོ་ཚོར་གྲོང་གསེབ་ཡོངས་ལ་རྒྱང་ལྟ་བྱ་བའི་ཁོར་
ཡུག་རྒྱ་ཆེན་པོ་ཞིག་སྤྲད་ཅིང་། ཁོ་ཚོའི་མཐོང་ལམ་དུ་མངོན་པ་ནི་དུད་
འགྲོའི་གཞིས་ཀའི་ས་ཁོངས་མང་ཆེ་བ་ཡིན་ཏེ། གཞུང་ལམ་ལ་ཐུག་པའི་རྩྭ་
195

ལེའུ་བདུན་པ་
ཐང་དཀྱུས་རིང་དེ་དང་། འཇམ་རྩྭའི་ར་བ། ལྕམ་ཤིང་ལྡུམ་ར། འཐུང་ཆུ། དུ་
ཁུང་ནང་ནས་དུ་བ་འཕྱུར་བཞིན་པའི་གཞིས་ཁང་གི་ཐོག་ཁ་དམར་པོ་སོགས་
ཡིན། དེ་ནི་སྔོ་ཞིང་དྭངས་བའི་དཔྱིད་དུས་ཀྱི་དགོང་དྲོ་ཞིག་ཡིན་པས་ཉི་འོད་
འོག་རྩྭ་དང་ཐེའུ་གཏོང་བཞིན་པའི་ཤིང་སྣ་ཚོགས་གསེར་མདོག་ཅན་དུ་འགྱུར་
འདུག དུད་འགྲོ་དེ་དག་གིས་དེ་ནི་ཁོ་ཚོའི་གཞིས་ཀ་ཡིན་པ་དང་། གནས་
དེའི་ས་དང་རྡོ་རེ་རེ་ཡང་ཁོང་ཚོར་བདག་པ་ཞིག་ཡིན་པ་ཧོབ་སྟེ་དྲན་
ཞིང་། དེ་ནི་དུད་འགྲོ་དེ་དག་གི་བློ་གཏད་བཅོལ་ས་ཞིག་ཏུ་གྱུར། རྒོད་མ་ཁྭ་
ལེ་ཝར་གྱི་མིག་གཉིས་མིག་ཆུས་གང་བཞིན་དུ་ས་འབུར་འབུར་དེའི་སྟེང་ནས་
ཐུར་དུ་བལྟས། གལ་སྲིད་རྒོད་མ་དེས་བརྗོད་པར་འདོད་པའི་དོན་ཇི་བཞིན་
དུ་ཤོད་ཐུབ་ཀྱི་ཡོད་ན། དེ་ནི་ལོ་ཤས་གོང་དུ་དུད་འགྲོ་དེ་དག་གིས་དཀའ་
ངལ་ཁྱད་བསད་བྱས་ཏེ་མིའི་རིགས་ཕྱིར་བསྐྲད་བྱ་སྐབས་དངོས་སུ་དམིགས་
ཡུལ་དུ་བཟུང་བའི་འབྲས་བུ་དེ་མ་རེད་ཅེས་དང་། ཕྱོགས་བཞིར་སྲོག་གཅོད་
དང་ཁྲག་དྲིས་ཁེངས་པའི་ཚུལ་འདི་ནི་སྔོན་དུས་ཕག་རྒན་མཱ་ཇོར་གྱིས་དུད་
འགྲོ་རྣམས་གྱེན་ལོག་བྱ་རྒྱུར་སྐུལ་སློང་བྱེད་སྐབས། དུད་འགྲོས་རེ་སྒུག་བྱས་
པ་དེ་མ་རེད་ཅེས་ཏན་ཏན་བཤད་ཡོད་སྲིད། གལ་སྲིད་རྒོད་མ་དེའི་སེམས་
ནང་གི་དུད་འགྲོའི་གཞིས་ཀའི་མ་འོངས་སྐོར་ཤོད་དུ་བཅུག་ན། དེ་ནི་དུད་
འགྲོ་ཡོད་དོ་ཅོག་བཀྲེས་ལྟོགས་དང་ལྕག་ཚན་གྱི་གནས་ལས་ཐར་ཞིང་། ཚང་
མ་འདྲ་མཉམ་དང་། རང་ནུས་དང་བསྟུན་ནས་ལས་ཀ་བྱེད་པ། ཕག་རྒན་
མཱ་ཇོར་གྱིས་གསུང་བཤད་གནང་བའི་དགོང་མོ་དེར་རྒོད་མ་དེ་ཉིད་ཀྱིས་མ་
དང་བྲལ་བའི་ཡཱ་ཙེ་དེ་དག་ལ་སྲུང་སྐྱོབ་བྱས་པ་བཞིན་དུ་སྟོབས་ཆེ་བས་ཆུང་
བར་སྲུང་སྐྱོབ་བྱེད་པ་བཅས་ཡིན་སྲིད། འོན་ཀྱང་རྒོད་མ་དེས་གོ་བ་རྩ་བ་ནས་
197

ལེའུ་བདུན་པ་
ལོན་མ་ཐུབ་པ་ནི་ད་ལྟ་འཇིགས་སྣང་ཤིན་ཏུ་ཆེ་བའི་ཁྱིས་ངར་སྐད་གང་སར་
སྒྲོགས་ཤིང་། རང་དང་སྙིང་ཉེ་བའི་བློ་མཐུན་གྱིས་བསལ་ཡུལ་ལས་འདས་པའི་
ངོས་ལེན་ཞུས་རྗེས་ཁོ་ཚོའི་ལུས་པོ་ཙག་གཤགས་གཏོང་བ་དངོས་སུ་མིག་མཐོང་
ལག་ཟིན་མ་བྱེད་ཀ་མེད་དུ་འགྱུར་བའི་དུས་འདིར། དུད་འགྲོ་གཅིག་གིས་ཀྱང་
རང་གི་བསམ་བློ་ཇི་མ་ཇི་བཞིན་དུ་བརྗོད་མ་ནུས་པ་དེ་རེད། གྱེན་ལོག་བྱེད་པ་
དང་ཡང་ན་བཀའ་ལ་མ་བརྩི་བ་སོགས་ནི་རྒོད་མ་དེའི་བསམ་པའི་ཡུལ་ལ་མེད་
དེ། དེ་ནི་ད་ལྟ་གནས་བབ་འདི་ལྟ་བུ་ཡིན་ཡང་ཁོ་ཚོའི་འཚོ་བ་ཇུང་སིའི་དུས་
ལས་ལེགས་པ་ཡོད་ལ། དོན་དག་གཞན་དག་ཀུན་ལས་མིའི་རིགས་ཕྱིར་ལོག་བྱ་
རྒྱུར་བཀག་འགོག་བྱ་རྒྱུ་དེ་གལ་འགངས་ཆེ་བ་ཡོད་པ་ཡང་མོས་ཤེས་ཀྱི་ཡོད།
དེས་ན་གནས་ཚུལ་གང་འདྲ་ཞིག་ལྷག་ཀྱང་མོའི་དད་པར་འགྱུར་བ་མེད་ལ།
ལས་ཀ་ཧུར་བརྩོན་བྱེད་པ་དང་། གོང་ནས་ཕབ་པའི་བཀའ་རྣམས་དོན་འཁྱོལ་
བྱས་པ་མ་ཟད། ནཱ་ཕའོ་ལིན་གྱི་དབུ་ཁྲིད་ཁས་ལེན་བྱེད་ཀྱི་ཡོད། འོན་ཀྱང་རྒོད་
མ་དེ་དང་དུད་འགྲོ་གཞན་དག་ཡོངས་ཀྱིས་མཉམ་སྡེབ་ཐོག་རེ་སྒུག་དང་འབད་
བརྩོན་བྱས་པ་ནི་དེ་ཙམ་མ་ཡིན་ལ། རླུང་འཁོར་འཛུགས་སྐྲུན་བྱེད་པ་དང་ཇུང་
སིའི་མེ་མདའི་མདེའུ་ལ་ཁ་གཏད་པ་ཡང་དེ་དག་གི་དོན་ཁོ་ན་མ་ཡིན། སྤྱིར་
ན་མོས་ཁ་ནས་ཇི་མ་ཇི་བཞིན་ཤོད་མ་ཐུབ་ཀྱང་དེ་ནི་རྒོད་མ་དེའི་བསམ་བློ་
དངོས་ཡིན།
མཐའ་མ་རྒོད་མ་དེས་རང་གི་སེམས་ནང་བརྗོད་མ་ཐུབ་པའི་དོན་དག་
དེ་དག་གི་ཚབ་“དབྱིན་ཇིའི་དུད་འགྲོ་”ཞེས་པས་མཚོན་ཐུབ་པ་འདུག་
བསམས་ནས་མོས་གཞས་དེ་གཏོང་འགོ་བརྩམས། རྒོད་མ་དེའི་ཉེ་འགྲམ་དུ་
ཉལ་བའི་དུད་འགྲོ་དེ་དག་གིས་མོའི་གཞས་མཇུག་བསྐྱངས། དུད་འགྲོ་དེ་
199

ལེའུ་བདུན་པ་
དག་གིས་གཞས་དེ་ཐེངས་མ་གསུམ་བཏང་ཞིང་། ཁོ་ཚོའི་གཞས་ཀྱི་སྒྲ་གདངས་
གྲལ་བསྒྲིག་ཀྱང་དལ་ཅིང་སེམས་སྡུག་གིས་ཁེངས་པ་དེ་ནི་སྔོན་མའི་གཏོང་
སྟངས་དང་རྦད་དེ་རྒྱབ་ཏུ་ཕྱོགས།
དུད་འགྲོ་དེ་དག་གིས་གཞས་དེ་ཐེངས་མ་གསུམ་བཏང་ཚར་བའི་སྐབས་
དེར་ཕག་ཕྲུག་སི་ཀུལ་ལཱ་ཡིས་ཁྱི་གཉིས་འཁྲིད་ནས་གལ་ཆེ་བའི་དོན་དག་ཅིག་
ཤོད་རྒྱུ་ཡོད་པའི་རྣམ་འགྱུར་ཞིག་དང་སྦྲགས་དུད་འགྲོ་དེ་དག་ཡོད་སར་སླེབས།
ཁོས་“དབྱིན་ཇིའི་དུད་འགྲོ”ཞེས་པའི་གཞས་དེ་བཏང་མི་ཆོག་པ་བཟོ་རྒྱུ་ཡིན་
ཞིང་། དེ་ནི་བློ་མཐུན་ནཱ་ཕའོ་ལིན་གྱི་དམིགས་བསལ་བཀའ་ཡིན་པས་ཉི་མ་དེ་
རིང་ནས་གཞས་དེ་བཏང་མི་ཆོག་ཅེས་ཁྱབ་བསྒྲགས་བྱས།
དུད་འགྲོ་དེ་དག་རྦད་དེ་ཧང་སངས།
སྐབས་དེར་ར་རྒན་མུ་རིལ་གྱིས་“རྒྱུ་མཚན་ག་རེ་ཡིན་ནམ་”ཞེས་སྐད་
བརྒྱབ།
“བློ་མཐུན་ཚོ། གཞས་དེའི་དགོས་པ་རྫོགས་པ་རེད་”ཅེས་ལན་སྐམ་པོ་ཞིག་
བརྒྱབ། ““དབྱིན་ཇིའི་དུད་འགྲོ་”ཞེས་པའི་གཞས་དེ་ནི་གྱེན་ལོག་གི་གཞས་ཤིག་
རེད། འོན་ཀྱང་ད་ལྟ་གྱེན་ལོག་ལེགས་གྲུབ་བྱུང་ཞིང་། དེ་རིང་ཕྱི་དྲོ་ལོག་སྤྱོད་
པ་སྲོག་ཐོག་བཏང་བ་དེ་ནི་གྱེན་ལོག་ལས་འགུལ་གྱི་བྱ་སྤྱོད་མཐའ་མཇུག་དེ་
རེད། ད་ལྟ་ང་ཚོས་ཕྱི་ནང་གི་དགྲ་བོ་ཚང་མ་གཏོར་ཕམ་དུ་བཏང་ཟིན་པ་རེད།
‘དབྱིན་ཇིའི་དུད་འགྲོ་’ཞེས་པའི་གཞས་དེ་བརྒྱུད་ནས་ང་ཚོས་མ་འོངས་པའི་
སྤྱི་ཚོགས་ལེགས་པོ་ཞིག་རེ་སྒུག་བྱེད་པ་མཚོན་ཡང་ད་ལྟ་སྤྱི་ཚོགས་དེ་དངོས་
སུ་བསྐྲུན་ཟིན་པས་གཞས་དེའི་དོན་སྙིང་ཡང་ཉམས་པ་རེད་”ཅེས་བཤད།
201

ལེའུ་བདུན་པ་
དུད་འགྲོ་དེ་དག་ཞེད་སྣང་གིས་མནར་ཀྱང་འགའ་རེས་ངོ་རྒོལ་བྱ་སྲིད། འོན་
ཀྱང་དེའི་སྐབས་སུ་ལུག་དེ་དག་གིས་རྣམ་ཀུན་ལྟར་“སུག་ལག་བཞི་ལྡན་བཟང་།
རྐང་གཉིས་ཅན་རྣམས་ངན་”ཞེས་བ་ལཱ་དང་བ་ལཱ་ཞེས་སྐར་མ་འགའ་ཤས་རིང་
ལ་ངག་འདོན་བྱས་པས་གྲོས་བསྡུར་ཡང་དེ་དང་མཉམ་དུ་མཇུག་སྒྲིལ།
དབྱིན་ཇིའི་དུད་འགྲོ་”ཞེས་པའི་གཞས་དེ་རྩ་བ་ནས་གོ་རྒྱུ་མེད་པ་ཆགས་པས
གཞས་དེའི་ཚབ་ལ་སྙན་ངག་པ་མི་ཎི་མུ་སི་ཞེས་པས་གཞས་ཤིག་བྲིས་པ་དེ་ནི་
གཤམ་ལྟར་འགོ་བརྩམས།
ད་འགྲོའི་གཞིས་ཀ་ཟེར་བ་དུད་འགྲོས་བརྩེ་བའི་གཞིས་ཀས
དུད་འགྲོ་ང་སོགས་བརྒྱུད་ནས་ཁྱོ ག་བསྔལ་མ་མཐོང་།
དེ་རྗེས་གཞས་དེ་བཞིན་རེས་གཟའ་ཉི་མའི་ཞོགས་པ་དར་ཆ་བསྒྲེང་སྐབས་
རྟག་པར་གཏོང་གི་ཡོད་ཀྱང་། དེའི་གཞས་ཚིག་དང་གཞས་གདངས་གཉིས་
ཀས་དུད་འགྲོ་དེ་དག་ལ་“དབྱིན་ཇིའི་དུད་འགྲོ་”ཞེས་པ་དེ་དང་འདྲ་བའི་བྲོ་
བ་ཞིག་རྩ་བ་ནས་འབྱིན་མ་ཐུབ།
203

ལེའུ་བརྒྱད་པ་
ལེའུ་བརྒྱད་པ།
ཉིན་ཤས་སོང་རྗེས། སྲོག་ཐོག་བཏང་བ་ལས་བྱུང་བའི་ཞེད་སྣང་རིམ་བཞིན་
མེད་པར་གྱུར་བས་དུད་འགྲོ་དེ་དག་གིས་སྤྱོད་ཁྲིམས་དོན་ཚན་བདུན་གྱི་ནང་
ཚན་དྲུག་པར“དུད་འགྲོ་ཡིན་ཕྱིན་དུད་འགྲོ་གཞན་དག་གསད་མི་ཆོག་”ཅེས་
འཁོད་ཡོད་པ་དྲན་པ་དང་། ཡང་ན་དྲན་གྱི་འདུག་བསམས། ཕག་པ་དང་ཁྱི་
ཡི་རྣ་ལམ་དུ་སུས་ཀྱང་མ་བཤད་ཀྱང་། དེ་དང་ད་ཐེངས་ཀྱི་སྲོག་གཅོད་གཉིས་
མཐུན་གྱི་མེད་པའི་ཚོར་སྣང་ཞིག་བྱུང༌། དེས་ན་རྒོད་མ་ཁྭ་ལེ་ཝར་གྱིས་བོང་
རྒན་པཎ་ཅ་མིན་ལ་སྤྱོད་ཁྲིམས་དོན་ཚན་བདུན་གྱི་ནང་ཚན་དྲུག་པ་དེ་ཀློག་
དང་ཞེས་བརྗོད་སྐབས། པཎ་ཅ་མིན་གྱིས་དུས་རྒྱུན་ལྟར་དོན་དག་དེ་ལྟ་བུར་ཐེ་
ཇུས་བྱེད་ཀྱི་མིན་ཞེས་བཤད་པས་རྒོད་མ་དེས་ར་རྒན་མུ་རིལ་འཁྲིད་ཡོང་། མུ་
རིལ་གྱིས་ནང་ཚན་དེ་བཀླགས་པས་དེའི་ནང་“དུད་འགྲོ་ཡིན་ཕྱིན་རྒྱུ་མཆན་མེད་
“དུད་འགྲོ་གཞན་དག་གསོད་མི་ཆོག་”ཅེས་འཁོད་ཡོད་པ་ཤེས། རྒྱུ་མཚན་
གང་ཡིན་བརྗོད་དཀའ་ཡང་འཁྱུག་ཡིག་གི་གཟུགས་སུ་འཁོད་པའི་ཡིག་འབྲུ་
དེ་དག་དུད་འགྲོ་སུས་ཀྱང་མ་དྲན། འོན་ཀྱང་ད་ལྟ་ཁོ་ཚོའི་མིག་ལམ་དུ་སྤྱོད་
ཁྲིམས་དོན་ཚན་ཁག་ལ་གཏོར་སྐྱོན་བྱུང་མེད་པ་དེ་མཐོང་བས། སི་ནའོ་སྦའོ་ཡི་
ཕྱོགས་སུ་ལངས་མཁན་ངོ་ལོག་པ་དེ་དག་སྲོག་གཅོད་གཏོང་བར་ཁྲིམས་མཐུན་
གྱི་རྒྱུ་མཚན་ལེགས་པོ་ཞིག་ཡོད་པ་གསལ་པོ་རེད།
ལོ་ཧྲིལ་པོའི་ནང་དུད་འགྲོ་དེ་དག་གིས་ལོ་སྔོན་མ་དེ་ལས་ཀྱང་ཧུར་
བའི་ལས་ཀ་བྱས། གཏན་འཁེལ་བྱས་པའི་དུས་ཚོད་ཀྱི་ནང་དུ་རླུང་འཁོར་
་ལས་ལེགས་གྲུབ་བྱ་དགོས་པ་མ་ཟད། རླུང་འཁོར་གྱི་གྱང་གི་ཞེང་ཁ་སྔོན་མ་ལ
205

ལེའུ་བརྒྱད་པ་
ལྡབ་གཉིས་ཀྱིས་ཆེ་བ་བསྐྲུན་དགོས་པའི་ཁར། གཞིས་ཀའི་ནང་གི་རྒྱུན་གཏན་
ལས་ཀ་དེ་དག་ཀྱང་མ་ལུས་པར་བསྒྲུབ་དགོས་སྟབས། ལས་ཀ་ཤིན་ཏུ་མང་པོ་
ཞིག་བྱ་དགོས་པ་བྱུང་བས། དུད་འགྲོ་དེ་དག་གི་བློ་ཡུལ་དུ་སྐུ་ཞབས་ཇུང་སིས་
གཞིས་ཀ་དབང་བསྒྱུར་བྱེད་པའི་དུས་ལས་ལས་ཡུན་རིང་བ་དང་བཟའ་བཏུང་
ཞན་པ་ཡོད་པའི་ཚོར་སྣང་ཐེངས་མང་ཤར། རེས་གཟའ་ཉི་མའི་ཞོགས་ཚོགས་
ཡོད་ཚད་ཀྱི་ཐོག་ཏུ་ཕག་ཕྲུག་སི་ཀུལ་ལཱ་ཡིས་སུག་མཐིལ་གྱི་བར་དུ་ཤོག་ལྷེ་
རིང་པོ་ཞིག་བཅུར་ནས་བཟའ་ཆས་རིགས་མི་འདྲ་བ་སོ་སོའི་ཐོན་འབབ་བརྒྱ་
ཆ་ཉིས་བརྒྱ་དང༌། བརྒྱ་ཆ་སུམ་བརྒྱ། བརྒྱ་ཆ་ལྔ་བརྒྱ་སོགས་འཕར་ཡོད་པའི་
སྐོར་གྱི་རྩིས་ཐོ་ཞིག་བཀླགས་ཀྱི་ཡོད་ཅིང་། དུད་འགྲོ་དེ་དག་གིས་ཕག་ཕྲུག་དེས་
གང་བཤད་ལ་ཡིད་ཆེས་མི་བྱེད་པའི་རྒྱུ་མཚན་གང་ཡང་མ་རྙེད། ཡང་སྒོས་སུ་
ད་ལྟ་དུད་འགྲོ་སུས་ཀྱང་གྱེན་ལོག་མ་བྱུང་གོང་གི་གནས་ཚུལ་གང་འདྲ་ཞིག་
ཡིན་མིན་གསལ་པོ་དྲན་གྱི་མེད། འོན་ཀྱང་ད་ལྟ་ཁོ་ཚོས་མ་གྲོས་གཅིག་མཐུན་
དུ་རེ་སྒུག་བྱེད་པ་ནི་ཐོན་འབབ་རྩིས་ཐོའི་སྟེང་གི་གྲངས་ཀ་དེ་ཙམ་མང་པོ་མ་
བྱུང་ཡང་གང་མགྱོགས་བཟའ་ཆས་མང་ཙམ་བྱུང་ན་བསམས་པ་དེ་ཡིན།
ད་ལྟ་སི་ཀུལ་ལཱ་དང་ཡང་ན་ཕག་པ་གཞན་དག་བརྒྱུད་ནས་བཀའ་ཡོད་
དོ་ཅོག་གཏོང་གི་ཡོད་པས་ནཱ་ཕའོ་ལིན་ཉིད་གཟའ་འཁོར་གཉིས་རེའི་ཐོག་
ཐེངས་མ་རེ་ལས་མཐོང་རྒྱུ་མེད། འོན་ཀྱང་ཁོ་དོན་ཡོང་སྐབས། ཁོའི་གཡས་
གཡོན་དུ་ཁྱི་ལས་གྲུབ་པའི་སྐུ་སྲུང་ཡོད་པ་མ་ཟད། ཁོའི་མདུན་དུ་བྱ་ཕོ་
ནག་པོ་ཞིག་གིས་འཁར་རྔ་རྡུང་མཁན་གྱི་ཚུལ་དུ་ཡོང་ཞིང་། . ནཱ་ཕའོ་ལིན་
གྱིས་གཏམ་བཤད་མ་བྱས་གོང་དུ་བྱ་ཕོ་དེས་““རྒོད་རྒོད་རྒོད་”ཅེས་སྐད་
207

ལེའུ་བརྒྱད་པ་
གསང་མཐོན་པོས་བྱ་སྐད་སྒྲོག་གི་ཡོད། གཞན་གྱི་ཤོད་ཚུལ་ལྟར་ན། གཞིས་
ཀའི་མ་ཁང་ནང་དུ་ཡང་ནཱ་ཕའོ་ལིན་གྱིས་གཞན་དང་མཉམ་དུ་མ་བསྡད་པར་
ཁེར་རྐྱང་ལ་ཁང་པ་གཅིག་གི་ནང་བསྡད་པ་མ་ཟད། ཁྱི་གཉིས་ཀྱི་ཞབས་ཞུའི་
འོག་ཁོ་གཅིག་པོ་མགྲོན་བསུ་ཁང་གི་ནང་ཁ་ལག་བཟའ་བ་དང་། མགྲོན་བསུ་
ཁང་གི་ཤེལ་སྒམ་ནང་བཞག་ཡོད་པའི་ཁྭ་རན་སྡེར་སྦི་རྟགས་ཅན་གྱི་དཀར་
བརྒྱད་སྡེར་བརྒྱད་དེ་དག་ཀྱང་ཁོས་བེད་སྤྱོད་བྱེད་ཀྱི་འདུག་ཟེར། དེ་ཙམ་དུ་
མ་ཟད། དུད་འགྲོའི་གཞིས་ཀའི་དུས་སྟོན་གཞན་དག་གཉིས་དང་འདྲ་བར་
ལོ་ལྟར་ནཱ་ཕའོ་ལིན་གྱི་སྐྱེས་སྐར་སྐབས་ངེས་པར་དུ་མེ་མདའ་རྒྱག་དགོས་པའི་
བཀའ་རྒྱུ་ཁྱབ་བསྒྲགས་བྱས།
དེང་གི་དུས་སུ་ནཱ་ཕའོ་ལིན་གྱི་མིང་ཐད་ཀར་རྩ་བ་ནས་འབོད་ཀྱི་མེད་
པར་ཁོའི་སྐོར་བརྗོད་སྐབས་ངེས་པར་དུ་“ང་ཚོའི་དབུ་ཁྲིད། བློ་མཐུན་ནཱ་ཕའོ་
ལིན་”ཞེས་འབོད་དགོས་ཀྱི་ཡོད་པ་དང་། ཕག་པ་དེ་དག་ནི་ནཱ་ཕའོ་ལིན་ལ་
ཆེ་བསྟོད་ཀྱི་མིང་མི་འདྲ་བ་འདོགས་པར་བྱང་བས་ཁོ་ཚོས་དུད་འགྲོ་ཡོངས་ཀྱི་
ཡབ་དང་། མིའི་རིགས་ཀྱི་བཤན་པ། ལུག་ཁྱུའི་སྲུང་སྐྱོབ་པ། ཡཱ་ཙེའི་གྲོགས་
པོ་ཞེས་པ་སོགས་འབོད་ཀྱི་ཡོད། ཕག་ཕྲུག་སི་ཀུལ་ལཱ་ཡིས་མིག་ཆུ་འགྲམ་པ་
བར་བཏང་ནས་ནཱ་ཕའོ་ལིན་གྱི་ཤེས་རབ་དང་། ནཱ་ཕའོ་ལིན་གྱི་བྱམས་སེམས།
ནཱ་ཕའོ་ལིན་གྱིས་ཕྱོགས་བཞི་མཚམས་བརྒྱད་དུ་གནས་པའི་དུད་འགྲོ་ཡོངས་
དང་ལྷག་པར་དུ་གཞིས་ཀ་གཞན་དག་ནང་གཏི་མུག་དང་བྲན་གཡོག་ཏུ་ཚུད་
པའི་དུད་འགྲོ་ལུས་སེམས་མ་བདེ་བ་དེ་དག་ལ་བཅངས་བའི་བརྩེ་དུང་སོགས་
བརྗོད་པ་མ་ཟད། ལས་ཀ་གང་ཞིག་ལེགས་གྲུབ་བྱུང་བ་དང་བྱ་བ་གང་ཞིག་
ལམ་འགྲོ་བྱུང་ན། དེ་དག་ནཱ་ཕའོ་ལིན་གྱི་བྱས་རྗེས་ཡིན་པར་ངོས་འཛིན་བྱེད་
209

ལེའུ་བརྒྱད་པ་
པ་འཆར་ཅན་ཞིག་ཏུ་འགྱུར་ཡོད། དེས་ན་རྒྱུན་དུ་གོ་རྒྱུ་ཡོད་པའི་སྐད་ཆ་ཡང་
འདི་ལྟ་བུ་སྟེ། དཔེར་ན། བྱ་མོ་ཞིག་གིས་བྱ་མོ་གཞན་ཞིག་ལ་“ང་ཚོའི་དབུ་ཁྲིད་
བློ་མཐུན་ནཱ་ཕའོ་ལིན་གྱི་ལམ་སྟོན་འོག ངས་ཉི་མ་དྲུག་གི་ནང་སྒོ་ང་ལྔ་བཏང་
པ་ཡིན་”ཞེས་དང་། ཡང་བ་མོ་དེ་དག་གིས་རྫིང་ཆུ་འཐུང་བཞིན་དུ་“བློ་མཐུན་
ནཱ་ཕའོ་ལིན་གྱི་དབུ་ཁྲིད་འོག ཆུ་འདིའི་བྲོ་བ་དེ་འདྲའི་ཞིམ་པ་ལ་ཨང་”ཞེས་པ་
ལྟ་བུ་ཡིན་ལ། དེའི་སྐབས་སུ་གཞིས་ཀ་ཡོངས་ལ་ཁྱབ་པའི་སྣང་ཚུལ་དག་སྙན་
ངག་པ་མི་ཎི་མུ་སི་ཡིས་བརྩམས་པའི་སྙན་རྩོམ་བློ་མཐུན་ནཱ་ཕའོ་ལིན་ཞེས་པས་
ལེགས་པར་མཚོན་ཐུབ་ཅིང་།དེ་ནི་གཤམ་གསལ་ལྟར་རོ།
ཁྱེད་ནི་དྭ་ཕྲུག་ཀུན་གྱི་གྲོགས་པོ་དང་། །
བདེ་སྐྱིད་རྩ་བ་འཛུགས་པའི་ཆུ་རྒྱུན་སྟེ། །
བཟའ་ཆས་བདག་པོ་ཁྱེད་ཀྱི་ཞི་དྲག་ཟུང་། །
འབྲེལ་བའི་སྤྱན་མིག་དེ་ལ་ངས་བལྟ་སྐབས། །
གུས་པའི་བློ་སེམས་སྤྲོ་བས་མེ་འབར་བ། །
ནམ་མཁའི་དབྱིངས་སུ་ཉི་མ་ཤར་འདྲ་བ། །
ཨེ་མ་བརྩེ་བའི་བློ་མཐུན་ནཱ་ཕའོ་ལིན། །
སེམས་ཅན་ཡོད་དོ་ཅོག་གི་འདོད་དོན་ཀུན། །
ཇི་མ་ཇི་བཞིན་བསྐོང་ནུས་སྦྱིན་པའི་བདག །
ཤེད་ཤུགས་ཆེ་ཆུང་མི་མཉམ་དུད་འགྲོའི་རིགས། །
གྲོད་པ་རྒྱགས་ནས་རྩྭ་སྟེང་སྐྱིད་ཉལ་དང་། །
211

ལེའུ་བརྒྱད་པ་
རང་གནས་སོ་སོར་ཞི་བའི་གཉིད་ཉལ་སྐབས། །
ཀུན་ལ་ལྟ་སྐྱོང་གནང་མཁན་ཉག་གཅིག་པོ། །
ཨེ་མ་བརྩེ་བའི་བློ་མཐུན་ནཱ་ཕའོ་ལིན། །
བདག་ལ་ཕག་ཕྲུག་འོ་ཐག་མ་ཆོད་ཅིག
ཡོད་ན་དེ་ཉིད་ལངས་ཚོ་མ་དར་བར། །
ཐ་ན་ཆུང་ཆུང་སྦར་མོ་གང་ཙམ་ནས། །
ཁྱེད་ལ་ལྷག་བསམ་དག་པའི་འགྱུར་མེད་སེམས། །
སྐྱེ་བའི་ཕྱོགས་ལ་ལྷོད་མེད་འབད་བརྩོན་གྱིས། །
དེས་ན་དེ་ཡི་ཕག་སྐད་དང་པོ་ཡང་། །
“ཨེ་མ་བརྩེ་བའི་བློ་མཐུན་ནཱ་ཕའོ་ལིན། །”
སྙན་རྩོམ་འདི་ཡག་པོ་བྲིས་ཡོད་པ་ནཱ་ཕའོ་ལིན་གྱིས་ཁས་ལེན་བྱས་པ་མ་
ཟད། ལྷས་རྭ་ཆེན་མོའི་ནང་གི་སྤྱོད་ཁྲིམས་དོན་ཚན་བདུན་བྲིས་ཡོད་པ་དེའི་ཁ་
སྤྲོད་དུ་འབྲི་བཤུ་བྱེད་དུ་བཅུག སྙན་རྩོམ་དེ་དང་མཉམ་དུ་ཕག་ཕྲུག་སི་ཀུལ་ལཱ་
ཡིས་དཀར་རྩིས་ནཱ་ཕའོ་ལིན་གྱི་འདྲ་པར་ཟུར་ཀྱོག་ཙམ་བྱས་པ་ཞིག་ཀྱང་བྲིས།
213

ལེའུ་བརྒྱད་པ་
དེའི་དུས་སུ་ཤིང་ཆ་ཕུང་གསོག་དེ་ད་དུང་བཙོངས་མེད་པས། ཝེམ་སྦེར་
གྱི་ལས་མི་བརྒྱུད་ནས་ནཱ་ཕའོ་ལིན་གྱིས་གཞིས་བདག་ཧྥ་རི་ཏ་རི་ཀྭ་དང་གཞིས་
བདག་ཕིལ་ཁིང་ཏུན་གཉིས་མཉམ་དུ་རྙོག་དྲ་ཚ་བའི་གྲོས་བསྡུར་ཞིག་གི་
ནང་ཞུགས། གཞིས་བདག་དེ་གཉིས་ནང་ནས་ཧྥ་རི་ཏ་རི་ཀྭས་ཤིང་ཆ་དེ་དག་
ཉོ་འདོད་ཆེན་པོ་ཡོད་ཀྱང་། ཁོས་འོས་སུ་འཚམས་པའི་རིན་གོང་ཞིག་སྤྲོད་
འདོད་མ་བྱས། དེའི་དུས་སུ་སྐུ་ཞབས་ཧྥ་རི་ཏ་རི་ཀྭ་དང་ཁོའི་མིས་དུད་འགྲོའི་
གཞིས་ཀར་བཙན་འཛུལ་བྱེད་པ་དང་། ཧྥ་རི་ཏ་རི་ཀྭ་སྙིང་རླུང་སྟོད་ལ་འཚང་
དུ་འཇུག་མཁན་རླུང་འཁོར་དེ་གཏོར་བའི་གྲབས་གཤོམ་བྱེད་ཀྱི་འདུག་ཅེས་
པའི་ལབ་གླེང་གསར་པ་ཞིག་གིས་ཁྱབ་ཅིང་། ཕག་གསེབ་སི་ནའོ་སྦའོ་ནི་ད་
དུང་གཞིས་ཀ་ཕིན་ཆི་ཧྥིལ་ཏྭ་ཞེས་པའི་ནང་དུ་གབ་བསྡད་འདུག་ཟེར། དབྱར་
དཀྱིལ་གྱི་དུས་སུ་དུད་འགྲོ་ཡོངས་ཧང་སང་དགོས་པའི་གནས་ཚུལ་ཞིག་དོན་
པ་ནི་བྱ་མོ་གསུམ་གྱིས་ཕག་གསེབ་སི་ནའོ་སྦའོ་ཡི་སྐུལ་སློང་འོག ནཱ་ཕའོ་ལིན་
ལྐོག་གསོད་བྱ་བའི་འཆར་གཞིའི་ནང་ཞུགས་པ་ཡིན་ཞེས་ངོས་ལེན་བྱས་པས་བྱ་
མོ་དེ་དག་དེ་མ་ཉིད་དུ་སྲོག་ཐོག་ཏུ་བཏང་བ་དང་སྦྲགས། ནཱ་ཕའོ་ལིན་གྱི་བདེ་
འཇགས་ཀྱི་ཆེད་དུ་ཉེན་འགོག་གི་ཐབས་ལམ་གསར་པ་ལག་བསྟར་བྱས་པ་སྟེ།
ཁྱི་བཞིས་དགོང་མོ་ནཱ་ཕའོ་ལིན་གྱི་ཉལ་ཁྲིའི་ཟུར་བཞི་ནས་སྲུང་སྐྱོབ་དང་།ཕག་
པ་ཕིང་ཀེ་ཡེ་ཞེས་པ་ཞིག་གིས་ན་ཕའོ་ལིན་གྱིས་བཟའ་ཆས་མ་སྤྱད་གོང་ལ་དེ་
དག་གི་བྲོ་བར་བལྟས་ནས་དུག་སྐྱོན་མ་ཡོང་བ་བྱས་པ་སོགས་སོ།
དེའི་དུས་སུ་ནཱ་ཕའོ་ལིན་གྱིས་སྐུ་ཞབས་ཕིལ་ཁིང་ཏུན་ལ་ཤིང་ཆ་
འཚོང་རྒྱུའི་འཆར་གཞི་ཡོད་པ་ཀུན་དུ་གྲགས་པ་མ་ཟད། ནཱ་ཕའོ་ལིན་གྱིས་
215

ལེའུ་བརྒྱད་པ་
དུད་འགྲོའི་གཞིས་ཀ་དང་ཧྥོག་སི་ཝུ་ཏྭ་གཞིས་ཀའི་བར་ཐོན་རྫས་འགའ་
ཞིག་བརྗེ་རེས་བྱེད་པའི་རྒྱུན་གཏན་གྱི་གན་རྒྱ་ཞིག་འཇོག་རྩིས་ཡོད་པ་རེད་
ཟེར། མ་གཞི་སྐུ་ཞབས་ཝེན་སྦེར་བརྒྱུད་ནས་ནཱ་ཕའོ་ལིན་གྱིས་ཕིལ་ཁིན་ཏུན་
དང་འབྲེལ་བ་བྱེད་ཀྱི་ཡོད་ཀྱང་། ད་ལྟ་ཁོ་གཉིས་བར་གྱི་འབྲེལ་བ་དེ་ཧ་ལམ་
མཛའ་ཞིང་མཐུན་པར་གྱུར་ཡོད། དུད་འགྲོ་དེ་དག་གིས་གཞིས་བདག་ཕིལ་
ཁིང་ཏུན་ལ་དགའ་པོ་མི་བྱེད་པ་ནི་ཁོ་མི་ཡིན་པས་རེད། འོན་ཀྱང་ཁོ་ལ་གཞིས་
བདག་ཧྥ་རི་ཏ་རི་ཀྭ་ལས་དགའ་བ་བྱེད་ཀྱི་ཡོད་པ་ནི་ཧྥ་རི་ཏ་རི་ཀྭ་ལ་ཞེད་
སྣང་བྱས་པ་མ་ཟད་ཁོང་ཁྲོ་ཡང་ཟ་ཡི་ཡོད། དབྱར་དུས་རྫོགས་འགྲོ་བ་དང་
རླུང་འཁོར་བསྐྲུན་ཚར་ལ་ཉེ་བའི་དུས་དེར་ངོ་ལོག་པའི་ཚུར་རྒོལ་ཡོང་ཉེན་
ཡོད་པའི་སྐོར་གྱི་ལབ་གླེང་ཞིག་གིས་ཁྱབ་ཅིང་། ཤོད་ཚུལ་ལ། གཞིས་བདག་
ཧྥ་རི་ཏ་རི་ཀྭས་མེ་མདས་དྲག་ཆས་སྤྲད་པའི་མི་ཉི་ཤུ་ཐམ་པ་ཁྲིད་ནས་དུད་
འགྲོའི་གཞིས་ཀར་དཔུང་འཇུག་བྱ་རྩིས་ཡོད་པ་མ་ཟད། གཞིས་བདག་ཧྥ་རི་
ཏ་རི་ཀཱས་ས་གནས་ཁྲིམས་དཔོན་དང་སྤྱི་བདེའི་འགན་འཁུར་མི་སྣ་སོགས་
ལ་ལྐོག་རྔན་སྟེར་བས་དུད་འགྲོའི་གཞིས་ཀའི་བདག་དབང་ཡིག་ཆ་དེ་དག་
ཁོའི་ལག་ཏུ་སོན་ན་དཔོན་རིགས་དེ་དག་སུས་ཀྱང་འདྲི་རྩད་རྩ་བ་ནས་བྱེད་
མི་སྲིད་ཅེས་པ་སོགས་སོ། དེའི་སྟེང་དུ་གཞིས་བདག་ཧྥ་རི་ཏ་རི་ཀྭས་དུད་
འགྲོར་མནར་གཅོད་གཏོང་བའི་སྐོར་གྱི་ཤོད་རྒྱུན་སྐྱི་གཡའ་དགོས་པ་མང་
དག་ཅིག་གཞིས་ཀ་ཕིན་ཆི་ཧྥིལ་ཏྭ་ནས་ཕྱིར་གྱར་ཡོང་བ་ནི། དཔེར་ན། ཁོས་
རྟ་ཞིག་ལ་ཉེས་རྡུང་བཏང་ནས་བསད་པ་དང་། བ་མོ་ལྟོགས་འགག་བཏང་
བ། ཁྱི་ཞིག་མེ་སྤུངས་ནང་དབྱུགས་ནས་བསད་པ། དགོང་དྲོའི་དུས་སུ་ཁོས་བྱ་
ཕོའི་ཉྭ་རིལ་ལ་རྨ་ར་བཞར་བྱེད་ཀྱི་གྲི་བཏགས་ནས་རྒྱག་རེས་རྒྱག་ཏུ་བཅུག་
217

ལེའུ་བརྒྱད་པ་
སྟེ་རང་ཉིད་སྐྱིད་པོ་ཡོང་ཐབས་བྱེད་པ་སོགས་སོ། དུད་འགྲོ་དེ་དག་གིས་རང་
དང་རིགས་འདྲ་བའི་བློ་མཐུན་ལ་མནར་གཅོད་དེ་ལྟ་བུ་ཕོག་པའི་སྐོར་ཐོས་
སྐབས། ཁོང་ཁྲོའི་མེ་ལྕེ་འབར་བས་སྐབས་རེ་ཁོ་ཚོས་ཚང་མ་མཉམ་དུ་ཤོར་ནས་
གཞིས་ཀ་ཕིན་ཆི་ཧྥིལ་ཏྭ་ལ་དཔུང་འཇུག་བྱས་ཏེ་མིའི་རིགས་ཕྱིར་འབུད་དང་
དུད་འགྲོར་རང་དབང་ཡོང་བ་བྱེད་དུ་འཇུག་རོགས་ཞེས་སྐད་ཤུགས་ཆེན་པོས་
འབོད། འོན་ཀྱང་ཕག་ཕྲུག་སི་ཀུལ་ལཱ་ཡིས་ཧོལ་རྒྱུགས་ཚ་བའི་བྱ་སྤྱོད་སྤེལ་མི་
རུང་བ་དང་བློ་མཐུན་ནཱ་ཕའོ་ལིན་གྱི་འཐབ་ཇུས་ལ་ཡིད་ཆེས་བྱ་དགོས་པའི་
སློབ་གསོ་བརྒྱབ།
དེ་ལྟར་ཡང་། ཧྥ་རི་ཏ་རི་ཀྭ་ལ་དཔུང་འཇུག་བྱ་འདོད་པའི་སེམས་
ཤུགས་དེ་མུ་མཐུད་ནས་ཇེ་ཆེར་སོང་བས། རེས་གཟའ་ཉི་མ་ཞིག་གི་ཞོགས་
པར་ནཱ་ཕའོ་ལིན་གྱིས་ལྷས་རྭ་ཆེན་མོའི་ནང་ཡོང་ནས་གཞིས་བདག་ཧྥ་རི་ཏ་
རི་ཀྭ་ལ་ཤིང་ཆ་འཚོང་རྒྱུའི་སྐོར་ཁོས་བསམ་བློ་རྩ་བ་ནས་འཁོར་མྱོང་མེད་
ཅེས་འགྲེལ་བཤད་བྱས་པ་མ་ཟད། · མི་ཁྲམ་པ་དེ་ལྟ་བུ་ཞིག་དང་ཚོང་འབྲེལ་
བྱེད་པ་ནི་ནཱ་ཕའོ་ལིན་ཉིད་ཀྱི་ལ་རྒྱ་རྦད་དེ་དོར་བ་ལྟ་བུར་ངོས་འཛིན་བྱེད་
ཀྱི་ཡོད་ཅེས་བཤད། དུས་དེ་ནས་བཟུང་སྔོན་མ་གྱེན་ལོག་སྐོར་རྒྱ་གྲགས་བོད་
གྲགས་བྱེད་དུ་བཅུག་པའི་ཕུག་རོན་དེ་དག་གཞིས་ཀ་ཧྥོག་སི་ཝུ་ཏཱའི་ཕྱོགས་
ལ་ཕྱིན་མི་ཆོག་པ་བཟོས་པ་དང་སྦྲགས། “མིའི་རིགས་སོད་ཅིག་”ཅེས་པ་དེའི་
ཚབ་ཏུ་“ཧྥ་རི་ཏ་རི་ཀྭ་གཏོར་དགོས་”ཞེས་པའི་འབོད་ཚིག་སྒྲོག་ཏུ་བཅུག
དབྱར་མཇུག་ཙམ་ལ་ཕག་གསེབ་སི་ནའོ་སྦའོ་ཡི་གསང་ཇུས་གཞན་ཞིག་ཆུ་
དྭངས་ཉ་གསལ་དུ་འགྱུར་བ་ནི་ཞིང་ཁའི་ནང་རྩྭ་ངན་གྱིས་ཁེངས་ཡོད་པ་
དེ་ཡིན་ཞིང་། དེ་ནི་སི་ནའོ་སྦའོ་ཡིས་དགོང་མོ་གཞིས་ཀའི་ནང་འཇབ་མྱུལ་
219

ལེའུ་བརྒྱད་པ་
བརྒྱབ་ནས་རྩྭ་ངན་གྱི་སོན་དང་མ་རྨོས་ལོ་ཏོག་གི་སོན་གཉིས་མཉམ་བསྲེས་
བྱས་པ་ལས་བྱུང་བ་རེད་ཟེར། ཇུས་ངན་དེ་དང་འབྲེལ་བ་ཡོད་པའི་ཡཱ་ཙེ་ཕོ་
ཞིག་གིས་སི་ཀུལ་ལཱ་ཡི་མདུན་དུ་ངོས་ལེན་བྱས་རྗེས་དེ་མ་ཉིད་དུ་དུག་ཅན་
ལུམ་འབྲས་བཟས་ནས་རང་ཤི་བརྒྱབ། དུད་འགྲོ་དེ་དག་གིས་སྔོན་ནས་ད་བར་
སི་ནའོ་སྦའོ་ལ་“དུད་འགྲོའི་དཔའ་བོ་རིམ་པ་དང་པོའི་”མཚན་རྟགས་ཐོབ་
པར་ཡིད་ཆེས་བྱེད་ཀྱི་ཡོད་ཀྱང་། དེ་ནི་རྩ་བ་ནས་བྱུང་མྱོང་མེད་པ་དང་། དེ་ནི་
བ་རྭའི་དམག་འཁྲུག་མཇུག་བསྒྲིལ་རྗེས་ཀྱི་དུས་ཤིག་ལ་སི་ནའོ་སྦའོ་རང་ཉིད་
ཀྱིས་གང་སར་རྒྱ་གྲགས་བོད་གྲགས་བྱས་པའི་ལྷ་སྒྲུང་ཁོ་ན་ཡིན་པ་ཤེས་རྟོགས་
བྱུང་མ་ཟད། ཕག་གསེབ་དེ་ལ་གཟེངས་བསྟོད་བྱ་རྒྱུ་ཕར་བཞག དེ་ལས་ལྡོག་སྟེ་
དམག་འཁྲུག་དེའི་ནང་ཁོ་དཔའ་བློ་ཁོག་ཞུམ་པས་ཀུན་གྱིས་འཕྱ་དམོད་བྱ་ཡུལ་
དུ་འགྱུར་བའི་སྐོར་ཡང་གོ་ཐོས་བྱུང་། དེའི་དུས་སུ་སྔར་བཞིན་དུད་འགྲོ་འགའ་
ཞིག་མགོ་འཐོམ་པར་གྱུར་བས་ཕག་ཕྲུག་སི་ཀུལ་ལཱ་ཡིས་གང་མགྱོགས་དུད་འགྲོ་
དེ་དག་གི་སེམས་ལ་དྲན་པ་དེ་དག་བདེན་པ་མིན་པ་ཁ་གསལ་བཟོས།
དུད་འགྲོ་དེ་དག་གིས་སྔར་ལས་ལྷག་པའི་ཧུར་བརྩོན་འབད་འཐབ་དང་
དཀའ་ངལ་ཁྱད་བསད་བྱས་པ་བརྒྱུད། སྟོན་ཁ་ཟིན་སྐབས་དུས་ཐོག་ཏུ་ལོ་ཏོག་
བསྡུ་ཐུབ་པ་མ་ཟད། རླུང་འཁོར་འཛུགས་སྐྲུན་ཡང་ལེགས་གྲུབ་བྱུང༌། དེའི་
དུས་སུ་རླུང་འཁོར་གྱི་མ་ཁང་བསྐྲུན་ཟིན་ཡང་འཕྲུལ་ཆས་ཁག་ཉོ་སྒྲུབ་བྱ་
རྒྱུ་ཡིན་སྟབས། ཝེམ་སྦེར་དང་གྲོས་བསྡུར་བྱས་ནས་དེ་དག་ཉོ་སྒྲུབ་བྱ་རྩིས་
བྱས། རླུང་འཁོར་འཛུགས་སྐྲུན་བྱེད་པའི་བརྒྱུད་རིམ་ནང་དཀའ་ངལ་སྣ་མིན་
སྣ་ཚོགས་འཕྲད་པ་སྟེ། དཔེར་ན། ཉམས་མྱོང་ཞན་པ་དང་། གདོད་མའི་དུས་
221

ལེའུ་བརྒྱད་པ་
ལག་ཆ་ཁོ་ནར་བརྟེན་དགོས་པ། རླུང་རྟ་དམའ་བ། སི་ནའོ་སྦའོ་ཡི་ངོ་ལོག་བྱས་
པ་སོགས་ཀྱི་གནས་ཚུལ་ཐོན་ཡང་། ལས་ཀ་ཡོད་དོ་ཅོག་དུས་ཐོག་ཏུ་བསྒྲུབ་
ཐུབ། ད་ལྟ་དུད་འགྲོ་དེ་དག་ངལ་དུབ་ཀྱིས་མནར་ཡང་ཁོ་ཚོའི་སེམས་པ་ཡོངས་
སྤོབས་པས་ཁེངས་པས་ལས་ཀའི་འབྲས་བུ་ཕུལ་དུ་བྱུང་བ་དེ་དག་ལ་སྐོར་བ་
ཡང་ཡང་བརྒྱབ་ཅིང་། ཁོ་ཚོའི་སྣང་ངོར་ད་ལྟ་བསྐྲུན་ཟིན་པའི་རླུང་འཁོར་དེ་
ནི་སྔོན་མ་བསྐྲུན་པ་དེ་ལས་ཀྱང་ཡིད་དུ་འོངས་བར་མཐོང་། ཡང་སྒོས་སུ་གྱང་
གི་རྩིག་ཞེང་དེ་སྔོན་མ་ལས་ལྡབ་གཉིས་ཀྱིས་ཆེ་བ་བསྐྲུན་ཡོད་སྟབས་སྦར་རྫས་
ཁོ་ནས་མ་གཏོགས་གཞན་དག་གང་གིས་ཀྱང་དེར་གཏོར་སྐྱོན་གཏོང་མི་ཐུབ་
སྙམ། ཁོ་ཚོས་རླུང་འཁོར་དེའི་དོན་དུ་རྔུལ་ཆུ་ག་ཚོད་བོར་མིན་དང་། དཀའ་
ངལ་ག་ཚོད་ཁྱད་བསད་བྱས་མིན། དེ་བཞིན་རླུང་འཁོར་དེ་བརྒྱུད་ནས་གློག་
ཁྲིད་རྗེས་ཁོ་ཚོའི་འཚོ་བ་ལ་བསམ་ཡུལ་ལས་འདས་པའི་འགྱུར་བ་བྱུང་སྲིད་པ་
དེ་དག་ཡིད་ལ་འཁོར་སྐབས། ཁོ་ཚོས་ངལ་དུབ་རྦད་དེ་བརྗེད་ནས་རླུང་འཁོར་
གྱི་གཡས་གཡོན་དུ་དགའ་མཆོང་རྒྱག་པ་དང་སྦྲགས་རྒྱལ་ཁའི་གླུ་དབྱངས་
བླངས། ནཱ་ཕའོ་ལིན་གྱིས་ཀྱང་ཁྱི་དང་བྱ་ཕོ་མཉམ་དུ་དངོས་སུ་ཡོང་ནས་ལེགས་
གྲུབ་ཟིན་པའི་རླུང་འཁོར་ལ་བརྟག་དཔྱད་བྱས་པ་མ་ཟད། དུད་འགྲོ་དེ་དག་
ལ་བཀྲ་ཤིས་བདེ་ལེགས་ཞུས་རྗེས། རླུང་འཁོར་དེའི་མིང་ལ་རླུང་འཁོར་ནཱ་ཕའོ་
ལིན་ཞེས་འབོད་དགོས་པ་ཁྱབ་བསྒྲགས་བྱས།
ཉི་མ་གཉིས་ཀྱི་རྗེས་སུ་དུད་འགྲོ་དེ་དག་ལ་དམིགས་བསལ་གྱི་ཚོགས་འདུ་
ཞིག་བསྐོང་འཚོགས་བྱས་ཤིང་། དེའི་ཐོག་ནཱ་ཕའོ་ལིན་གྱིས་གཞིས་བདག་ཧྥ་
རི་ཏ་རི་ཀཱ་ལ་ཤིང་ཆ་བཙོངས་ཟིན་སྟབས་སང་ཉིན་གཞིས་བདག་ཧྥ་རི་ཏ་
223

ལེའུ་བརྒྱད་པ་
རི་ཀྭའི་ཐེར་ཁ་ཡོང་ནས་ཤིང་ཆ་དབོར་འདྲེན་བྱེད་ཀྱི་ཡོད་པའི་སྐོར་ཁྱབ་
བསྒྲགས་བྱས་པས་རེ་ཞིག་དུད་འགྲོ་དེ་དག་སྐད་ཆ་ཚིག་གཅིག་ཀྱང་ཤོད་མ་
ཤེས་པར་ལུས། དུས་ཡུན་རིང་པོ་ཞིག་གི་ནང་ནཱ་ཕའོ་ལིན་གྱིས་གཞིས་བདག་
ཕིལ་ཁིང་ཏུན་དང་མཛའ་མཐུན་འབྲེལ་འདྲིས་ཡོད་ཁུལ་བྱས་ཀྱང་དོན་དམ་དུ་
ཧྥ་རི་ཏ་རི་ཀྭ་དང་གསང་བའི་གྲོས་མོལ་བྱུང་ཡོད་པ་གསལ་པོ་རེད།
དེས་ན་དུད་འགྲོའི་གཞིས་ཀ་དང་ཧྥོག་སི་ཝུ་ཏྭ་གཞིས་ཀའི་བར་གྱི་འབྲེལ་
བ་རྦད་དེ་ཆད་པས། གཞིས་ཀ་དེར་འཕྱ་དམོད་བྱེད་པའི་ཆ་འཕྲིན་སྤྲིངས། ཕུག་
རོན་དེ་དག་ལ་ཕིལ་ཁིན་ཏུན་གཞིས་ཀ་ལས་གཡོལ་དགོས་པའི་བཀའ་ཕབ་
པ་མ་ཟད། ཁོ་ཚོའི་འབོད་སྒྲ་ཡང་“ཧྥ་རི་ཏ་རི་ཀྭ་གཏོར་དགོས་”ཞེས་པ་ནས་
“ཕིལ་ཁིང་ཏུན་གཏོར་དགོས་”ཞེས་པར་འགྱུར་དུ་བཅུག དེ་དང་དུས་མཚུངས་
ནཱ་ཕའོ་ལིན་གྱིས་དུད་འགྲོའི་གཞིས་ཀར་རིང་མིན་བཙན་དམག་ཡོང་གི་ཡོད་
པའི་སྐོར་གྱི་ཤོད་ཚུལ་དེ་དག་རྦད་དེ་དཀྲོག་གཏམ་ཞིག་ཡིན་པ་དང་། གཞིས་
བདག་ཧྥ་རི་ཏ་རི་ཀཱས་རང་གི་གཞིས་ཀའི་དུད་འགྲོར་མནར་གཅོད་བྱེད་ཀྱི
འདུག་ཟེར་བ་དེ་ཡང་གཞན་གྱིས་སྒྲོ་འདོགས་ཚད་ལས་བརྒལ་བ་བྱས་པ་ཞིག་
རེད་ཅེས་དུད་འགྲོ་དེ་དག་ལ་བཤད་པ་མ་ཟད། ལབ་གླེང་དེ་དག་ཕལ་ཆེར་
ཕག་གསེབ་སི་ནའོ་སྦའོ་དང་ཁོའི་རྒྱུག་ཁྱི་དེ་དག་གིས་བཟོས་པ་ཡིན་སྲིད་ཅེས་
བརྗོད།ད་ལྟའི་གནས་ཚུལ་ལ་བལྟས་ན། སི་ནའོ་སྦའོ་ཡིས་ཕིན་ཆི་ཧྥིལ་ཏྭ་གཞིས་
ཀའི་ནང་རྩ་བ་ནས་གབ་མྱོང་མེད་པ་མ་ཟད། ཁོའི་ཚེ་ཧྲིལ་པོའི་ནང་གཞིས་ཀ་
དེར་ཁྱོན་ནས་འགྲོ་མྱོང་མེད་པ་འདྲ། དེ་ལས་ལྡོག་སྟེ་ཤོད་རྒྱུན་ཞིག་ལ་ཁོ་ནི་
གཞིས་ཀ་ཧྥོག་སི་ཝུ་ཏའི་ནང་བསམ་ཡུལ་ལས་འདས་པའི་བག་མེད་ལོངས་སྤྱོད་
ཀྱི་འཚོ་བར་རོལ་བཞིན་ཡོད་པ་དང་། དོན་དམ་དུ་འདས་ཟིན་པའི་ལོ་ངོ་དེ་
225

ལེའུ་བརྒྱད་་
དག་ནང་ཁོ་ནི་གཞིས་བདག་ཕིལ་ཁིང་ཏུན་གྱིས་རྒན་གསོ་བྱས་ནས་བཞག
རེད་ཟེར།
ནཱ་ཕའོ་ལིན་གྱི་གཡོ་གཏམ་དེ་དག་གིས་ཕག་པ་ཚང་མ་དགའ་བདེའི་དཔལ་
ལ་རོལ་དུ་བཅུག ཕྱི་ཚུལ་དུ་གཞིས་བདག་ཕིལ་ཁིང་ཏུན་དང་མཐུན་ཚུལ་བསྟན་
པས་གཞིས་བདག་ཧྥ་རི་ཏ་རི་ཀྭ་འུ་ཐུག་ཐབས་ཟད་ནས་ཤིང་ཆའི་རིན་གོང་
དབྱིན་སྒོར་བཅུ་གཉིས་མ་སྤར་རང་སྤར་དུ་གྱར། སི་ཀུལ་ལཱ་ཡིས་ཤོད་སྟངས་
ལྟར་ན། ནཱ་ཕའོ་ལིན་གྱི་ཆེད་མཐོའི་བསམ་བློར་སྤུས་ཚད་ཁྱད་དུ་འཕགས་པ་
ཞིག་ཡོད་པ་ནི་ཁོས་སུ་ལའང་ཡིད་ཆེས་མི་བྱེད་པ་དང་། ཐ་ན་གཞིས་བདག་ཧྥ་
རི་ཏ་རི་ཀྭ་ལའང་ཡིད་ཆེས་བྱེད་ཀྱི་མེད་དེ། གཞིས་བདག་ཧྥ་རི་ཏ་རི་ཀྭས་ཤིང་
ཆའི་རིན་པ་དངུལ་སྨར་འཛིན་ཤོག་གི་ཐོག་ནས་སྤྲོད་འདོད་པ་དང་། དངུལ་
སྨར་འཛིན་ཤོག་ནི་ཤོག་ཛར་ཞིག་ཡིན་ཞིང་དེའི་སྟེང་དུ་འཁོད་པའི་དངུལ་གྱི་
ཁ་གྲངས་ཇི་བཞིན་སྤྲོད་དགོས་པ་འདྲ། འོན་ཀྱང་ནཱ་ཕའོ་ལིན་སྤྱང་དྲགས་པས་
ཧྥ་རི་ཏ་རི་ཀྭའི་མགོ་སྐོར་འོག་ཅི་ལ་ཚུད་སྲིད། དེས་ན་ཕག་གསེབ་ནཱ་ཕའོ་ལིན་
གྱིས་ཤིང་ཆ་དབོར་འདྲེན་མ་བྱས་པའི་གོང་རོལ་དུ་དངུལ་སྨར་ལྔ་ལོར་ཁོ་ནའི་
ཐོག་ནས་ཤིང་རིན་རྩིས་རྒྱག་བྱ་དགོས་པའི་རེ་བ་བཏོན་པ་རེད་ཟེར། ད་ལྟ་
གཞིས་བདག་ཧྥ་རི་ཏ་རི་ཀྭས་དངུལ་སྤྲད་ཟིན་ཡང་། དངུལ་དེ་དག་གིས་རླུང་
འཁོར་ལ་མཁོ་བའི་འཕྲུལ་ཆས་ཉོ་རིན་འདང་ཙམ་ལས་མ་བྱུང༌།
དེའི་དུས་སུ་ཤིང་ཆ་དེ་དག་མྱུར་ཚད་ཤིན་ཏུ་མགྱོགས་པོས་དབོར་འདྲེན་
བྱེད་ཀྱི་ཡོད་ཅིང་། ཤིང་ཆ་དེ་དག་མིག་གི་མཐོང་ཡུལ་དུ་མེད་པར་གྱུར་
རྗེས། དམིགས་བསལ་གྱི་ཚོགས་འདུ་གཞན་ཞིག་བསྐོང་འཚོགས་བྱས་ནས་
227

ལེའུ་བརྒྱད་
ཧྥ་རི་ཏ་རི་ཀཱས་སྤྲད་པའི་དངུལ་ལོར་ལ་དུད་འགྲོ་དེ་དག་བརྟག་དཔྱད་བྱེད་
དུ་བཅུག ནཱ་ཕའོ་ལིན་གྱིས་རྟགས་དམར་གཉིས་ཀ་བཏགས་ཤིང་སྤྲོ་སེམས་ཤིན་
ཏུ་འཁོལ་བའི་གད་མོ་ཞིག་དགོད་བཞིན་དུ་ལྷས་རྭ་ཆེན་པོའི་ནང་གི་ས་འབུར་
འབུར་དེའི་སྟེང་དུ་རྩྭ་གདན་ཞིག་གི་སྒང་ལ་བསྡད་ཅིང་། དངུལ་ལོར་དེ་དག་
གཞིས་ཀའི་མ་ཁང་ནང་ནས་བླངས་པའི་དཀར་ཡོལ་ཞིག་གི་ནང་གྲལ་བསྟར་
སྒྲིག་པོས་བཞག དུད་འགྲོ་དེ་དག་གིས་དངུལ་དེ་དག་ལ་ལྟ་བཞིན་གོ་རིམ་
ལྡན་པའི་སྒོ་ནས་བསྐྱོད། རྟ་ཕོ་སྦོག་སེར་གྱིས་ཁོའི་སྣ་ཁུག་གིས་དངུལ་ལོར་ལ་
རེག་ཙམ་རེག་ཙམ་བྱས་ནས་དྲི་མ་བསྣམས་སྐབས། ཁོས་དབུགས་གཏོང་བ་དང་
སྦྲགས།དངུལ་ལོར་དེ་དག་ལས་ཐལ་རྡུལ་དཀར་པོ་འབའ་ཞིག་འཕྱུར་བ་མ་ཟད།
ཚག་སྒྲ་ཡང་གྲགས།
ཉིན་གསུམ་གྱི་རྗེས་སུ་དུད་འགྲོའི་གཞིས་ཀ་ཡོངས་ཅ་ཅོས་ཁེངས། སྐུ་
ཞབས་ཝེམ་ཕེར་གྱིས་གདོང་གཤིས་སྐྱོ་པོ་ཤི་ལ་ཉེ་བ་ལྟ་བུ་ཞིག་བཏོན་བཞིན་
དུ་ལྕགས་རྟ་ཞིག་བཞོན་ནས་གཞུང་ལམ་བརྒྱུད། སྒོ་རྭའི་ནང་དུ་ལྕགས་རྟ་དེ་
དབྱུགས་རྗེས། ཐད་ཀར་གཞིས་ཀའི་མ་ཁང་དུ་རྒྱུགས་ཕྱིན། སྐར་ཆ་གཅིག་ཙམ་
གྱི་རྗེས་ལ་ནཱ་ཕའོ་ལིན་གྱི་ཉལ་ཁང་ནས་འཛེར་སྐད་ཆེན་པོ་ཞིག་གྲགས་ཡོང་།
གནས་ཚུལ་གང་བྱུང་གི་གསར་འགྱུར་དེ་རྩྭ་མེ་མཆེད་པ་ཇི་བཞིན་དེ་མ་ཉིད་དུ་
གཞིས་ཀ་ཡོངས་ལ་ཁྱབ། དངུལ་ལོར་དེ་དག་རྫུན་མ་ཡིན་པ་དང་། རིན་གོང་
ཏིལ་འབྲུ་ཙམ་ཡང་སྤྲོད་མི་དགོས་པར་གཞིས་བདག་ཧྥ་རི་ཏ་རི་ཀཱ་ལ་ཤིང་ཆ་
དེ་དག་རག་པ་རེད།
ནཱ་ཕའོ་ལིན་གྱིས་དུད་འགྲོ་ཡོད་དོ་ཅོག་དེ་མ་ཉིད་དུ་བསྡུ་རུབ་བྱས་
པ་མ་ཟད། སྐད་ཤུགས་ཆེན་པོས་ཧྥ་རི་ཏ་རི་ཀྭ་སྲོག་ཐོག་གཏོང་རྒྱུ་ཡིན་པ་
229

ལེའུ་བརྒྱད་པ་
ཁྱབ་བསྒྲགས་བྱས་ཤིང་། ཁོ་འཛིན་བཟུང་བྱེད་ཐུབ་ན། གསོན་པོར་ཆུའི་ནང
བཙོ་ཡི་ཡིན་ཟེར། དེ་དང་དུས་མཚུངས་ད་ཐེངས་ཐོན་ཟིན་པའི་གཡོ་ཁྲམ་ཆེ་
བའི་གནས་ཚུལ་དེ་ལས་སྡུག་པ་ད་དུང་ཐོན་རྒྱུ་ཡོད་པའི་སྐོར་ལ་ནཱ་ཕའོ་ལིན་
གྱིས་དུད་འགྲོ་ཡོངས་ལ་ཉེན་བརྡ་བཏང་། དུད་འགྲོའི་གཞིས་ཀར་དཔུང་འཇུག་
བྱ་རྒྱུ་དེ་གཞིས་བདག་ཧྥ་རི་ཏ་རི་ཀྭ་དང་ཁོའི་མིས་ཡུན་རིང་རེ་སྒུག་བྱས་པ་
ཞིག་ཡིན་ལ་དམག་དེ་ཡོང་བའི་དུས་ལ་ངེས་གཏན་མེད་པས། དུད་འགྲོའི་
གཞིས་ཀར་ཁ་ཕྱོགས་པའི་ས་ཆ་ཡོད་ཚད་ལ་མེལ་ཚེ་བ་བཞག དེའི་སྟེང་ཕུག་
རོན་བཞི་གཞིས་ཀ་ཧྥོག་སི་ཝུ་ཏཱ་ལ་གཞི་མཐུན་བྱ་འདོད་ཡོད་པའི་ཡི་གེ་སྐྱེལ་
བར་མངགས་ནས་དུད་འགྲོའི་གཞིས་ཀ་དང་གཞིས་བདག་ཕིལ་ཁིང་ཏུན་གྱི་
བར་གྱི་འཆམ་མཐུན་འབྲེལ་བ་དེ་བསྐྱར་གསོ་བྱ་འདོད་པའི་རེ་བ་བཏོན།
དེའི་སང་ཉིན་ཞོགས་པ་བཙན་འཛུལ་བ་ཡོང་། མེལ་ཚེ་བས་རྒྱུགས་ཡོང་
ནས་ཧྥ་རི་ཏ་རི་ཀྭ་དང་ཁོའི་མིས་ཁྲ་མ་ལྔ་ལྡན་གྱི་རྒྱས་སྒོ་ནས་འཛུལ་ཡོང་
བའི་སྐོར་བརྗོད་སྐབས། དུད་འགྲོ་དེ་དག་ཞོགས་ཟས་བཟའ་བཞིན་ཡོད་
ཀྱང༌། ཁོ་ཚོས་བློ་ཁོག་ཆེན་པོས་དགྲ་ལ་ཁ་གཏད་བཅག་པར་ཕྱིན། སྔོན་མ་བ་
རྭའི་དམག་འཁྲུག་སྐབས་ལས་སླ་པོའི་སྒོ་ནས་རྒྱལ་ཁ་ཐོབ་ཀྱང་ད་ཐེངས་དེ་
ལྟ་བུ་ཞིག་མ་བྱུང་། བཙན་འཛུལ་བ་དེ་དག་ལ་མི་བཅོ་ལྔ་ཡོད་པ་མ་ཟད། མེ་
མདའ་ཡང་དྲུག་ཡོད་པས་ཁོ་ཚོས་འདོམ་པ་བཅུ་གྲངས་ཀྱི་ས་ལ་སླེབས་མ་
ཐག་ཏུ་མེ་མདའ་བརྒྱབ། . ནཱ་ཕའོ་ལིན་དང་རྟ་ཕོ་སྦོག་སེར་གྱིས་ནུས་ཤུགས་
ཡོད་རྒུ་བཏོན་ནས་དུད་འགྲོ་དེ་དག་སྒྲིག་འཛུགས་བྱས་ཀྱང་། དུད་འགྲོ་དེ་
དག་གིས་ཞེད་སྣང་ཚ་བའི་སྦར་སྐད་དང་མདེའུའི་རྣོ་ངར་ལ་ཁ་གཏད་བཅག་
231

ལེའུ་བརྒྱད་པ་
མ་ཐུབ་པས་མགྱོགས་ནས་མྱུར་དུ་ཕྱིར་འཐེན་མ་བྱེད་ཀ་མེད་དུ་གྱར། དེའི་ཚེ་ན་
དུད་འགྲོ་མང་དག་ཅིག་ལ་རྨས་སྐྱོན་ཕོག་པས་གཞིས་ཀའི་མ་ཁང་ནང་དུ་གབ་
ནས་རྩིག་པའི་སེར་ཁ་དང་ཤིང་ཆའི་བར་གསེང་ནས་ཕྱི་ལ་དོགས་ཟོན་ཆེན་
པོས་བལྟ་བཞིན་བསྡད། ད་ལྟ་རླུང་འཁོར་ཚུད་པའི་རྩྭ་ཐང་ཆེན་པོ་དེ་ཡོངས་
དགྲ་བོའི་ལག་ཏུ་ཤོར་ཟིན་པས་སྐབས་ཤིག་གི་རིང་ལ་ནཱ་ཕའོ་ལིན་ཉིད་ཀྱང་ཅི་
བྱ་གཏོལ་མེད་དུ་འགྱུར་ཏེ། སྐད་ཆ་ཚིག་གཅིག་ཀྱང་མ་བཤད་པར་ཡར་འགྲོ་
མར་འོང་བྱས་ཤིང་། ཁོའི་མཇུག་མ་དེ་རེངས་པོར་འགྱུར་ཏེ་འཁྱུག་འགུལ་བྱེད་
བཞིན་འདུག ཁོས་ཧྥོག་སི་ཝུ་ཏྭ་གཞིས་ཀའི་ཕྱོགས་ལ་རེ་བའི་མིག་བརྡ་ཞིག་
འཕངས་ཤིང་། གལ་སྲིད་གཞིས་བདག་ཕིལ་ཁིང་ཏུན་དང་ཁོའི་མིས་རོགས་པ་
བྱས་ཡོད་ན།ཉི་མ་དེ་རིང་རྒྱལ་ཁ་ཐོབ་ཡོད་སྲིད་སྙམ།དེའི་དུས་སུ་ཁ་སང་ཡི
སྐྱེལ་བར་མངགས་པའི་ཕུག་རོན་བཞི་པོ་དེ་ཕྱིར་འཁོར་ཞིང་། ཕུག་རོན་གཅིག་
གིས་མཆུ་ཏོའི་བར་དུ་གཞིས་བདག་ཕིལ་ཁིང་ཏུན་གྱིས་བསྐུར་བའི་ཤོག་བུ་ཞིག་
འཁྱེར་ཡོད་པ་དེའི་སྟེང་དུ་ཞྭ་སྨྱུག་གིས་“སྡུག་གྱོང་རེད་”ཅེས་བྲིས་ཡོད་པ་ཤེས།
དེའི་སྐབས་སུ་གཞིས་བདག་ཧྥ་རི་ཏ་རི་ཀྭ་དང་ཁོའི་མི་རླུང་འཁོར་གྱི་
འཁྲིས་སུ་སླེབས་ཡོད་སྟབས་དུད་འགྲོ་དེ་དག་གིས་བལྟ་བཞིན་དུ་སེམས་ཁྲལ་གྱི་
སྨྲེ་ངག་ཤོར། མི་གཉིས་ཀྱིས་བེར་རྒྱུག་དང་འཇོར་བཏོན་ཡོང་ནས་ཁོ་ཚོའི་རླུང་
འཁོར་གཏོར་འགོ་བརྩམས།
ནཱ་ཕའོ་ལིན་གྱིས་“ང་ཚོས་བསྐྲུན་པའི་གྱང་དེའི་ཞེང་ཁ་ཆེ་དྲགས་ནས་ཁོ་ཚོས་
གང་ཡང་བྱེད་ཐུབ་ཀྱི་མ་རེད།ཁོ་ཚོས་གཟའ་འཁོར་ཅིག་ཙམ་དཀའ་ལས་བརྒྱབ་
ཀྱང་དེ་གཏོར་ཐུབ་ཀྱི་མ་རེད། ཞེད་དགོས་མ་རེད། བློ་མཐུན་ཚོ་”ཞེས་བཤད།
233

ལེའུ་བརྒྱད་པ་
འོན་ཀྱང་བོང་རྒན་པཎ་ཅ་མིན་གྱིས་མི་དེ་དག་གི་བྱེད་ཚུལ་ལ་མིག་ཅེར་
ནས་བལྟ་བཞིན་ཡོད་པས་ཏོག་རྩེ་དང་བེར་རྒྱུག་ཁྱེར་བའི་མི་དེ་གཉིས་ཀྱིས་
རླུང་འཁོར་གྱི་རྩིག་རྨང་དང་ཉེ་བའི་མཚམས་སུ་ཁུང་བུ་ཞིག་འབིག་བཞིན་ཡོད་
པ་མཐོང་རྗེས། པཎ་ཅ་མིན་གྱིས་བག་ཡངས་ཤིང་ཤིན་ཏུ་དལ་བའི་སྒོ་ནས་མཆུ་
ཏོ་མར་བཀུག་ནས།
“ངས་དེ་ལྟར་བསམས་བྱུང་”ཞེས་བཤད།“ཁོ་ཚོས་ག་རེ་བྱེད་ཀྱི་ཡོད་མེད་
ཁྱེད་ཚོས་མཐོང་གི་མི་འདུག་གམ། འཁྱུག་ཙམ་ཞིག་ནས་ཁོ་ཚོས་ཁུང་བུ་དེའི་
ནང་སྦར་རྫས་སྦས་ཀྱི་རེད།”
དུད་འགྲོ་དེ་དག་གིས་ཞེད་སྣང་གི་ཁྲོད་དུ་ངང་སྒུག་བྱས། ད་ལྟ་གཞིས་
ཀའི་མ་ཁང་གི་སྲུང་སྐྱོབ་འོག་སྡོད་པ་ལས་ཕྱི་རུ་དོན་ནུས་མཁན་དུད་འགྲོ་
གཅིག་ཀྱང་མ་བྱུང་། སྐར་མ་འགའ་ཤས་ཀྱི་རྗེས་སུ་མི་དེ་དག་ཁ་ཕྱོགས་གང་
སར་རྒྱུགས་འགྲོ་བ་མཐོང་བ་དང་། དེ་རྗེས་སྐད་ཅོར་ཆེན་པོ་ཞིག་གྲགས་པས་
ཕུག་རོན་དེ་དག་ནམ་མཁའི་དབྱིངས་སུ་འཕུར། ནཱ་ཕའོ་ལིན་ཕུད་པའི་དུད་
འགྲོ་གཞན་དག་ཚང་མས་སྦོ་ཉལ་བརྒྱབ་ནས་རང་གི་ངོ་གདོང་འགེབས་ཐབས་
བྱས། དུད་འགྲོ་དེ་དག་སླར་ཡང་ཡར་ལངས་སྐབས། རླུང་འཁོར་ཡོད་སའི་ས་ཆ་
དེ་ནས་དུ་བ་ནག་པོ་ཞིག་འཕྱུར་བཞིན་འདུག དེ་རྗེས་བསིལ་རླུང་ཞིག་གིས་དུ་
ཞགས་དེ་དག་འདེད་པས་རླུང་འཁོར་མིང་གི་ལྷག་མར་བཏང་བ་ཤེས།
དེ་དག་མཐོང་སྐབས། མིའི་རིགས་སྡིག་ཅན་པ་དེ་དག་དང་དེ་དག་གི་བྱ་
སྤྱོད་སྐྱུག་བྲོ་བ་ལ་ཁོང་ཁྲོའི་མེ་ལྕེ་འབར་བས་སྐར་མ་འགའ་ཞིག་གི་སྔོན་དུ་
235

ལེའུ་བརྒྱད་པ་
བྱུང་བའི་ཞེད་སྣང་དང་ཡིད་ཆད་སོགས་གར་སོང་ཆ་མེད་དུ་འགྱུར་ནས།
དུད་འགྲོ་དེ་དག་ལ་སླར་ཡང་དཔའ་བློ་ཁོག་ཅིག་སྐྱེས། དགྲ་ཤ་ལེན་དགོས་
པའི་
་ངར་སྐད་གྲགས་པ་དང་དུས་མཚུངས་བཀའ་སྒུག་ཙམ་ཡང་མ་བྱས་པར་
དཔུང་སྟར་བསྒྲིགས་ནས་ཐད་ཀར་དགྲ་བོའི་སྟེང་དུ་མཆོངས་ཕྱིན། ཁོ་ཚོའི་
སྟེང་དུ་ཆར་པ་འབབ་འབབ་ཡོང་བཞིན་པའི་སྡུག་རྩུབ་ཆེ་བའི་མདེའུ་དེ་
དག་རྩིས་མེད་དུ་བཏང་ནས་སྡུག་རྩུབ་དང་དཀའ་ངལ་ཆེ་བའི་དམག་འཁྲུག་
ནང་ཞུགས། མི་དེ་དག་གིས་མེ་མདའ་ཡང་ཡང་བརྒྱབ་པ་མ་ཟད། དུད་འགྲོ་
དེ་དག་ཅུང་ཐག་ཉེ་སར་སླེབས་པ་ན། ཁོ་ཚོས་བེར་རྒྱུག་དང་འཇུར་རྟ་ལ་
བརྟེན་ནས་རྒོལ་ལན་སློག བ་མོ་གཅིག་དང་། ལུག་གསུམ། ངང་པ་གཉིས་ཤི་
བ་མ་ཟད། ཧ་ལམ་དུད་འགྲོ་ཡོད་དོ་ཅོག་ལ་རྨས་སྐྱོན་ཕོག ཐ་ན་རྒྱབ་ནས་
དམག་ཇུས་བཀོད་སྒྲིག་བྱེད་བཞིན་པའི་ནཱ་ཕའོ་ལིན་གྱི་མཇུག་མའི་རྩེ་ཡང་
མདེའུས་བརྡར་ཙམ་བྱས་འདུག འོན་ཀྱང་མི་དེ་དག་ལ་ཡང་བཀྲ་ཤིས་པ་
ཧ་ལམ་བྱུང་མེད་དེ། སྦོག་སེར་གྱིས་རྡོག་རྒྱག་གཞུས་ནས་མི་གསུམ་གྱི་མགོ་
རལ་བ་དང་། བ་མོས་བརྡུངས་ནས་མི་གཅིག་གི་གྲོད་པ་བརྡོལ་བ། ཁྱི་རྩྭ་སིལ་
དང་སྦུ་ལུའུ་སྦེལ་གྱིས་རྨུགས་པས་མི་ཞིག་གི་དོར་མ་རྩབ་ཧྲལ་དུ་སོང་ལ་ཉེ་བ་
སོགས་བྱུང་། ནཱ་ཕའོ་ལིན་ཉིད་ཀྱི་སྐུ་སྲུང་ཆེད་དུ་བཀོལ་སྤྱོད་བྱེད་བཞིན་པའི་
ཁྱི་གསར་དགུ་པོར་གཞིས་ཀའི་ལྕགས་རིའི་བརྒྱུད་དུ་གབ་མྱུལ་བྱས་ནས་མི་དེ་
དག་ལ་འཇབ་རྒོལ་བྱ་དགོས་པའི་བཀའ་བྱུང་བ་བཞིན་ཁྱི་དེ་དག་གིས་ཟུར་
ཞིག་ནས་གློ་བུར་དུ་དོན་ནས་ངར་སྐད་བརྒྱབ་པས་མི་དེ་དག་ཞེད་ཐག་ཆོད་
ནས་བླ་འཁུམས་པ་བཟོས། མི་དེ་དག་གིས་ཁོ་ཚོ་ཕམ་ཉེས་ཀྱི་ཉེན་ཁའི་ནང་
ལྷུང་བ་ཤེས་པས་གཞིས་བདག་ཧྥ་རི་ཏ་རི་ཀྭས་ཕྱིར་འཐེན་བྱ་བའི་ལམ་ཁ་
237

ལེའུ་བརྒྱད་པ་
བཀག་མེད་པ་དང་བསྟུན་ནས་དམག་མཚམས་འཇོག་རྒྱུའི་བརྡ་བཏང་། འཁྱུག་
ཙམ་གྱི་རྗེས་སུ། དཔའ་ཞུམ་པའི་དགྲ་བོ་དེ་དག་རྙེད་པར་དཀའ་བའི་ཚེ་སྲོག་
གི་དོན་དུ་བྲོས་འགྲོ་སྐབས། དུད་འགྲོ་དེ་དག་གིས་གཞིས་ཀའི་མཐའ་བར་རྗེས་
འདེད་བཏང་ཞིང་། མི་དེ་དག་གིས་ཚེར་མའི་རྭ་བ་བརྒྱུད་ནས་འགྲོ་སྐབས།
དུད་འགྲོས་རྡོག་རྒྱག་རེ་གཉིས་ཤིག་གཞུས།
དུད་འགྲོར་དམག་ཐོབ། འོན་ཀྱང་ཁོ་ཚོ་དཀའ་ལས་ཁག་པ་མ་ཟད་ཁོ་ཚོའི་
ལུས་པོ་ལས་ཁྲག་རྒྱུན་བོར་བཞིན་འདུག སྲོག་ཤོར་བའི་བློ་མཐུན་དེ་དག་གི་
རོ་རྩྭ་རའི་སྟེང་དུ་གྲམ་ཡོད་པ་མཐོང་སྐབས། འགའ་ཞིག་རང་དབང་མེད་པར་
མིག་ཆུ་ཤོར། འཁྱུག་ཙམ་རིང་ཁོ་ཚོས་སྔོན་མ་རླུང་འཁོར་ཡོད་ས་དེར་སེམས་
སྡུག་ཆེན་པོས་ཁ་ཁུ་སིམ་མེར་བསྡད། རེད། རླུང་འཁོར་ཚར་བཞག ཧ་ལམ་ཁོ་
ཚོས་བྱས་པའི་ལས་ཀའི་རྗེས་ཤུལ་མཐའ་མ་དེ་ཡང་མེད་པ་ཆགས་འདུག་ལ། ཐ་
ན་རྩིག་རྨང་ལ་ཡང་གཏོར་སྐྱོན་བཏང་འདུག སྔོན་མ་ཁོ་ཚོས་བསྐྱར་བསྐྲུན་བྱེད་
སྐབས་ཐོར་རྡོ་རྣམས་བཀོལ་སྤྱོད་བྱས་པ་རེད། འོན་ཀྱང་ད་ཐེངས་དེ་ལྟར་བྱ་
ཐབས་མེད་པ་ནི། རྡོ་ཡོད་ཚད་ཧྲུག་བཅག་ཏུ་བཏང་ཡོད་པ་མ་ཟད།: སྦར་རྫས་
ཀྱི་ཤུགས་ཀྱིས་རྡོ་ཧྲུག་དེ་དག་ཀྱང་རྒྱང་གྲགས་འགའ་ཞིག་གི་གནས་སུ་དབྱུགས་
ཡོད་སྟབས། གནས་དེར་ཧ་ལམ་རླུང་འཁོར་རྩ་བ་ནས་བྱུང་མྱོང་མེད་པ་ལྟ་བུ་
ཞིག་ཏུ་གྱུར་འདུག
A
239

ལེའུ་བརྒྱད་པ་
ཁོ་ཚོ་གཞིས་ཀར་འབྱོར་གྲབས་ཡོད་སྐབས་དམག་འཁྲུག་རིང་རྒྱུ་མཚན་ཅི་
ཡང་མེད་པར་གར་སོང་ཆ་མེད་དུ་འགྱུར་བའི་ཕག་ཕྲུག་སི་ཀུལ་ལཱ་ཡིས་མཆོང་
རྒྱག་རྒྱག་གིན་རྒྱག་གིན།མཇུག་མ་གཡུགས་་གིན་གཡུགས་གིན། འདོད་བློ་རྦད་
དེ་ཚིམ་པའི་རྣམ་འགྱུར་ཞིག་བཏོན་བཞིན་དུ་ཁོ་ཚོའི་ཕྱོགས་སུ་ཡོང་། དེའི་ཚེ་
གཞིས་ཀའི་མ་ཁང་ཕྱོགས་ནས་མེ་མདའི་སྒྲ་ཞིག་གྲགས་པ་དུད་འགྲོ་དེ་དག་
གིས་གོ
རྟ་ཕོ་སྦོག་སེར་ན་རེ་“་ག་རེའི་དོན་དུ་མེ་མདའ་རྒྱག་གི་ཡོད་རེད་”ཅེས་
དྲིས།
“ང་ཚོའི་རྒྱལ་ཁར་རྟེན་འབྲེལ་ཞུ་ཆེད་རེད་”ཅེས་ཕག་ཕྲུག་སི་ཀུལ་ལཱ་ཡིས་
བཤད།
“ག་རེའི་རྒྱལ་ཁ་”ཞེས་སྦོག་སེར་གྱིས་བཤད། སྦོག་སེར་གྱི་པུས་མོ་ནས་ཁྲག་
འཛག་བཞིན་ཡོད་ལ། རྨིག་ལྕགས་ཤིག་གར་སོང་ཆ་མེད་དུ་གྱུར་ནས་ཚིགས་རྡོ་
ཡང་གས་པ་མ་ཟད། ཁོའི་སྨད་ཁོག་ལ་མདེའུ་བཅུ་གྲངས་ཤིག་ཕོག་འདུག
“བློ་མཐུན།ག་རེའི་རྒྱལ་ཁ་ཡིན་མིན་ཁྱེད་ཀྱིས་ཤེས་ཀྱི་མི་འདུག་གམ། གནས་
མཆོག་དུད་འགྲོའི་གཞིས་ཀ་ནས་དགྲ་བོ་དེ་དག་ཕྱིར་བསྐྲད་བྱས་པ་མ་ཡིན་
ནམ།”
“འོན་ཀྱང་མི་དེ་ཚོས་ང་ཚོས་ལོ་ངོ་གཉིས་ཙམ་དཀའ་ངལ་བརྒྱབ་ནས་བསྐྲུན་
པའི་རླུང་འཁོར་དེ་རྩ་གཏོར་བཏང་འདུག”
“དེར་ཧ་ལས་རྒྱུ་ག་རེ་ཡོད་དམ། ང་ཚོས་རླུང་འཁོར་གཞན་ཞིག་བསྐྲུན་
ཆོག་གི་རེད། · གལ་སྲིད་ང་ཚོའི་འདོད་པར་ཡོད་ན་རླུང་འཁོར་དྲུག་བསྐྲུན་
241

ལེའུ་བརྒྱད་པ
ཆོག་གི་རེད། བློ་མཐུན་ཁྱེད་ཀྱིས་ང་ཚོས་བསྒྲུབས་ཟིན་པའི་དོན་ཆེན་དེ་དག་ལ་
དང་ཞེན་བྱེད་ཀྱི་མི་འདུག སྐབས་ཤིག་གི་རིང་ལ་ད་ལྟ་ང་ཚོ་ལངས་སའི་ས་ཆ་
དེ་དག་ཚང་མ་དགྲ་བོའི་དབང་འོག་ཏུ་ཤོར་བ་རེད། འོན་ཀྱང་བློ་མཐུན་ནཱ་ཕའོ་
ལིན་གྱི་དབུ་ཁྲིད་འོག ང་ཚོས་དེ་དག་ཚང་མ་ཚུར་ལེན་བྱེད་ཐུབ་པ་རེད།”
“རེད། ང་ཚོར་སྔོན་མ་བདག་པ་ཚང་མ་ཚུར་ལེན་ཐུབ་པ་རེད་”ཅེས་སྦོག་
སེར་གྱིས་བཤད།
“དེ་ང་ཚོའི་རྒྱལ་ཁ་རེད་”ཅེས་ཕག་ཕྲུག་སི་ཀུལ་ལཱ་ཡིས་བཤད།
དུད་འགྲོ་དེ་དག་གིས་ཁྱ་རེ་ཁྱོར་རེས་སྒོ་རའི་ནང་འགྲོ་སྐབས། རྟ་ཕོ་སྦོག་
སེར་གྱི་རྐང་པའི་པགས་པའི་འོག་གི་མདེའུ་དེ་དག་གིས་གྲི་བཙུགས་པ་ལྟ་བུའི་
ན་ཟུག་འབྱིན། སྦོག་སེར་གྱིས་རྩིག་རྨང་དེ་དག་ལས་རླུང་འཁོར་བསྐྱར་བསྐྲུན་
བྱ་བའི་ལས་ཀ་དེ་དཀའ་ངལ་ཇི་ལྟ་བུ་ཞིག་ཡིན་པ་མཐོང་བ་མ་ཟད། སྦོག་སེར་
ཉིད་ལས་ཀ་དེའི་ནང་ཞུགས་དགོས་པ་ཡང་སྔོན་དཔག་བྱེད་ཐུབ། འོན་ཀྱང་
ཁོ་ནི་ལོ་བཅུ་གཅིག་ལ་སླེབས་པའི་རྟ་ཕོ་ཞིག་ཡིན་སྟབས་ཁོའི་ཤེད་ཤུགས་ཆེ་
བའི་ཤ་གྲིམ་དེ་དག་ཕལ་ཆེར་སྔོན་མ་ནང་བཞིན་ཞིག་ཨེ་ཡོད་དམ་བསམ་པའི་
དོགས་སྣང་ཞིག་འཆར་ཞིང་། དོགས་སྣང་དེ་ལྟ་བུ་ནི་རྟ་ཕོ་དེའི་ཚེ་ཧྲིལ་པོའི་
ནང་བྱུང་བ་དང་པོ་ཡིན།
དུད་འགྲོ་དེ་དག་གིས་དར་ཆ་སྔོ་ལྗང་དེ་ལྷབ་ལྷུབ་ཏུ་གཡོ་བ་མཐོང་
ཞིང༌། མེ་མདའ་བརྒྱབ་པའི་སྒྲ་ཐེངས་མ་བདུན་གོ་བ་མ་ཟད། ནཱ་ཕའོ་ལིན་
གྱིས་ཁོ་ཚོའི་སྤྱོད་ཚུལ་བཟང་པོར་གཞེན་སྐུལ་དང་བཀྲ་ཤིས་ཞུ་བའི་གསུང་
བཤད་གནང་བ་གོ་སྐབས། རྒྱལ་ཁ་ཆེན་པོ་ཐོབ་པའི་སྣང་བ་བྱུང༌། དམག་
243

ལེའུ་བརྒྱད་པ་
འཁྲུག་དེའི་ནང་རང་སྲོག་ཤོར་བའི་དུད་འགྲོ་དེ་དག་ལ་རྗེས་འཇུག་འོས་སུ་
འཚམས་པ་ཞིག་བྱས་པ་སྟེ། རྟ་ཕོ་སྦོག་སེར་དང་རྒོད་མ་ཁྭ་ལེ་ཝར་གཉིས་ཀྱིས་
དུར་སྒམ་འདྲེན་བྱེད་འཁོར་ལོ་དེ་འཐེན་ནས་འགྲོ་སྐབས། ནཱ་ཕའོ་ལིན་ཉིད་
ཀྱིས་དུར་འཇུག་རུ་སྟར་གྱི་མདུན་དུ་ཕྱིན། དེ་དག་ཚར་རྗེས་ཉིན་གཉིས་ཀྱི་རིང་
ལ་རྟེན་འབྲེལ་བྱས་ཤིང་། དེའི་རིང་ལ་གཞས་དང་།: གསུང་བཤད། མེ་མདའ་
རྒྱག་པ་སོགས་བྱས་པ་མ་ཟད། དུད་འགྲོ་ཡོད་དོ་ཅོག་ལ་དམིགས་བསལ་གྱི་རྔན་
པ་ཀུ་ཤུ་རེ་དང་། བྱ་རེར་མ་རྨོས་ལོ་ཏོག་སྲང་སུམ་ཅུ་ཙམ་རེ། ཁྱི་རེར་བག་
ལེབ་རྐང་གསུམ་རེ་བཅས་སྟེར། སྐབས་དེའི་དམག་འཁྲུག་ལ་རླུང་འཁོར་དམག་
འཁྲུག་ཅེས་འབོད་དགོས་པ་ཁྱབ་བསྒྲགས་བྱས་པ་མ་ཟད། ནཱ་ཕའོ་ལིན་གྱིས་སྔོ་
ལྗང་དར་ཆའི་བཀའ་སློབ་ཅེས་པའི་རྒྱན་ཆ་གསར་པ་ཞིག་གསར་བཟོ་བྱས་ནས་
དེ་ནཱ་ཕའོ་ལིན་ཉིད་ལ་སྤྲད། དེ་ལྟར་རྒྱལ་ཁའི་སྤྲོ་སེམས་ནང་ཞུགས་པས་དངུལ་
ལོར་རྫུན་མ་ལས་བྱུང་བའི་བཀྲ་མ་ཤིས་པའི་དོན་དེ་རྦད་དེ་བརྗེད།
ཉིན་ཤས་རྗེས་སུ། ཕག་པས་གཞིས་ཀའི་མ་ཁང་གི་འོག་ཁང་ནང་ཨ་རག་
ཝི་སི་ཀི་འཐུང་གི་ཡོད་པ་ཤེས། ཕག་པས་ཁང་པ་དེ་དང་ཐོག་བདག་འཛིན་
བྱས་པ་ནས་སྣང་ཚུལ་དེ་དུད་འགྲོ་གཞན་གྱིས་ཚོར་ཤེས་བྱུང་བ་སྟེ། དེ་ཡང་
དགོང་མོ་ཞིག་ལ་གཞིས་ཀའི་མ་ཁང་གི་ཕྱོགས་ནས་སྐད་ཤུགས་ཆེན་པོས་
གཞས་གཏོང་བའི་སྒྲ་ཞིག་འཕྱུང་ཞིང་། ཡ་མཚན་པ་ཞིག་ལ་གཞས་དེའི་ནང་
“དུད་འགྲོའི་གཞིས་ཀ་”ཡི་གཞས་གདངས་འདྲེས་འདུག ཆུ་ཚོད་དགུ་དང་
ཕྱེད་ཀ་ཙམ་ལ་ནཱ་ཕའོ་ལིན་གྱིས་སྐུ་ཞབས་ཇུན་སིའི་ལྡིང་ཞྭ་རྙིང་པ་ཞིག་ཡོད་
པ་དེ་གྱོན་ནས་རྒྱབ་སྒོ་དོན་རྗེས། སྒོ་རའི་ནང་བྱ་འཕུར་བ་ལྟར་དུ་བསྐྱོད་
245

ལེའུ་བརྒྱད་པ་
ནས་སླར་ཡང་ནང་སྒོར་འཛུལ་ཏེ་འཇའ་ཡལ་བ་ལྟར་དུ་འགྱུར་བ་ཀུན་གྱིས་
མངོན་གསལ་ཐིང་ཐིང་དུ་མཐོང་། འོན་ཀྱང་ཞོགས་པ་གཞིས་ཀའི་མ་ཁང་
ཡོངས་ཁ་ཁུ་སིམ་པོར་གནས་ཤིང་། ཕྱི་རུ་དོན་ཡོང་མཁན་ཕག་པ་གཅིག་ཀྱང་
མ་བྱུང་། ཕག་ཕྲུག་སི་ཀུལ་ལཱ་ཡིས་གོམ་སྟབས་དལ་ཞིང་སེམས་སྡུག་ཆེ་མདོག་ཁ་
བ། མིག་མདངས་ཉམས་ཤིང་མཇུག་མ་རྒྱབ་ཏུ་འདྲུད་པ། ན་ཚ་ལྗིད་པོ་ཞིག་གི་
མནར་བའི་ཚུལ་ཇི་མ་ཇི་བཞིན་དུ་བཏོན་ནས་ཡོང་སྐབས་ཞོགས་པའི་ཆུ་ཚོད་
དགུ་པ་ཟིན་ལ་ཉེ། ཁོས་དུད་འགྲོ་དེ་དག་བསྡུ་རུབ་བརྒྱབ་ནས་བཀྲ་མ་ཤིས་པའི་
གནས་ཚུལ་ཞིག་བཤད་པ་སྟེ། བློ་མཐུན་ནཱ་ཕའོ་ལིན་གྲོངས་གྲབས་ཡོད་པ་དེ་
རེད།
སྡུག་བསྔལ་གྱི་ངུ་སྒྲས་གང་སར་ཁྱབ། གཞིས་ཀའི་མ་ཁང་གི་སྒོའི་ཕྱི་ལ་སོག་
མ་བཏིང་ནས་དུད་འགྲོ་དེ་དག་གིས་རྐང་པའི་རྩེ་མོ་བཙུགས་ཏེ་བསྐྱོད། ཁོ་ཚོའི་
མིག་མཆི་མས་གང་བཞིན་དུ་གལ་སྲིད་དབུ་ཁྲིད་ཁོ་ཚོ་དང་ཁ་བྲལ་ན་ག་རེ་བྱ་
དགོས་རེད་དམ་ཞེས་ཕན་ཚུན་གོ་བསྡུར་བྱས། དེའི་སྐབས་ཕག་གསེབ་སི་ནའོ་
སྦའོ་ཡིས་ནཱ་ཕའོ་ལིན་གྱི་ལྟོ་ཆས་ནང་དུག་བསླུགས་པ་རེད་ཅེས་པའི་དཀྲོག་
གཏམ་ཞིག་བསྒྲགས། ཆུ་ཚོད་བཅུ་གཅིག་ཟིན་སྐབས། ཕག་ཕྲུག་སི་ཀུལ་ལཱ་སླར་
ཡང་ཕྱིར་དོན་ཡོང་ནས། སུས་ཆང་རག་བཏུང་ན་དེ་ཉིད་སྲོག་ཐོག་གཏོང་རྒྱུ་
ཡིན་པ་དང་། དེ་ནི་བློ་མཐུན་ནཱ་ཕའོ་ལིན་གྱི་ཆེས་མཐོའི་བཀའ་སློབ་ཡིན་ལ་བློ་
མཐུན་དེ་ཉིད་ཀྱི་འཇིག་རྟེན་འདིའི་སྟེང་གི་མཛད་རྗེས་མཐའ་མ་ཡང་དེ་ཡིན་
པའི་སྐོར་ཁྱབ་བསྒྲགས་བྱས།
247

ལེའུ་བརྒྱད་པ་
འོན་ཀྱང་དགོང་དྲོ་ཟིན་སྐབས་ནཱ་ཕའོ་ལིན་དྲག་སྐྱེད་བྱུང་བས་ཕྱི་ཉིན་
ཞོགས་པ་ཕག་ཕྲུག་སི་ཀུལ་ལཱ་ཡིས་བློ་མཐུན་ནཱ་ཕའོ་ལིན་དྲག་སྐྱེད་ཡོང་བཞིན་
འདུག་ཅེས་དུད་འགྲོ་དེ་དག་ལ་བཤད། ཉིན་དེའི་ཕྱི་དྲོ་ནཱ་ཕའོ་ལིན་གྱིས་ལས་
ཀའི་ནང་ཞུགས་ཤིང་། ཉིན་ཕྱི་མ་དེར་ནཱ་ཕའོ་ལིན་གྱིས་བར་མི་ཝེམ་སྦར་
ལ་ཡུལ་ཝི་ལིང་ཏུན་ནས་ཨ་རག་སྙོལ་ཐབས་དང་འཚག་ཐབས་སྐོར་གྱི་དེབ་
མངགས་ཉོ་བྱས་པ་དུད་འགྲོ་དེ་དག་གིས་ཤེས། གཟའ་འཁོར་གཅིག་གི་རྗེས་སུ།
ནཱ་ཕའོ་ལིན་གྱིས་ཤིང་འབྲས་ལྡུམ་རྭའི་ཕར་ཕྱོགས་སུ་ཡོད་པའི་རྩྭ་ར་སྔོན་མ་
དུད་འགྲོ་ལོ་ན་རྒས་ཏེ་ལས་ལ་ཞུགས་མ་ཐུབ་པ་རྣམས་རྒན་གསོ་བྱ་ཡུལ་དུ་གྲ་
སྒྲིག་བྱས་པ་དེ་རྨོས་སློག་རྒྱག་དགོས་པའི་བཀའ་བཏང༌། རྩྭ་ར་དེ་རྙིང་པ་ཆགས་
ཡོད་སྟབས་རྩྭ་སོན་གསར་པ་འདེབས་དགོས་པའི་སྐོར་ཡང་བཤད། འོན་ཀྱང་
དུས་ཡུན་རིང་པོ་མ་འགོར་བར་ནཱ་ཕའོ་ལིན་གྱིས་གནས་དེར་ནས་འདེབས་རྩིས་
ཡོད་པ་ཤེས།
དེའི་དུས་ཙམ་ལ་དུད་འགྲོ་གཞན་དག་སུས་ཀྱང་མགོ་ལུང་མ་ཚོར་བའི་
གནས་ཚུལ་ཡ་མཚན་ཞིག་ཐོན། དགོང་མོ་ཞིག་གི་ཆུ་ཚོད་བཅུ་གཉིས་ཙམ་ལ་
སྒོ་རྭའི་ནང་ཚག་སྒྲ་ཆེན་པོ་ཞིག་གྲགས་པས་དུད་འགྲོ་དེ་དག་གིས་མགྱོགས་
མྱུར་རང་རང་གི་ཚང་ནས་དོན་ཡོང་། ཟླ་འོད་འོག་ལྷས་རྭ་ཆེན་མོའི་གྱང་གི་
མཚམས་ཏེ། སྤྱོད་ཁྲིམས་དོན་ཚན་བདུན་བྲིས་ཡོད་ས་དེར་སྐས་ཀ་ཞིག་དུམ་
བུ་གཉིས་སུ་ཧྲུག་ཆག་ཕྱིན་པ་མ་ཟད། དེའི་འཁྲིས་སུ་ཕག་ཕྲུག་སི་ཀུལ་ལཱ་དྲན་
པ་འཐོར་ནས་རིལ་བསྡད་པ་དུད་འགྲོ་དེ་དག་གིས་མཐོང་ཞིང་། ཁོའི་ལག་
པའི་འཁྲིས་སུ་ལྒང་བཞུ་དང་སྤུ་སྨྱུག མགོ་རྟིང་ལོག་པའི་དཀར་རྩིའི་ཁོག་མ་
249

ལེའུ་བརྒྱད་པ་
བཅས་ཀྱང་མཐོང་། ཁྱིས་དེ་མ་ཉིད་དུ་ཁོའི་མཐའ་བསྐོར་ཞིང་། ཕག་ཕྲུག་སི་
ཀུལ་ལཱ་དྲན་པ་གསོས་ནས་འགྲོ་ཐུབ་མ་ཐག་ཏུ་ཁྱིས་ཁྲིད་ནས་གཞིས་ཀའི་མ་
ཁང་དུ་ལོག ཕག་ཕྲུག་དེས་ག་རེ་བྱས་ཡོད་མེད་སྐོར་དུད་འགྲོ་གཞན་སུས་ཀྱང་
མ་ཤེས། འོན་ཀྱང་པཎ་ཅ་མིན་གྱིས་མཆུ་ཏོ་གུག་ཙམ་གུག་ཙམ་བྱེད་ཚུལ་དེར་
བལྟས་ན་ཁོས་ཤེས་ཀྱི་ཡོད་བཟོ་འདུག་ཀྱང་སྐད་ཆ་ཚིག་གཅིག་ཀྱང་མ་བཤད།
ཉིན་ཤས་སོང་རྗེས་ར་རྒན་མུ་རིལ་གྱིས་སྤྱོད་ཁྲིམས་དོན་ཚན་བདུན་
བཀླགས་སྐབས། དེའི་ནང་ནས་དོན་ཚན་གཅིག་དུད་འགྲོས་ནོར་འཁྲུལ་གྱི་སྒོ་
ནས་ངག་སྐྱོར་བཏང་བ་ཤེས། དུད་འགྲོ་དེ་དག་གི་སེམས་ལ་ནང་ཚན་ལྔ་པ་
དེར་“དུད་འགྲོ་ཡིན་ཕྱིན་ཆང་རག་འཐུང་མི་ཆོག་”ཅེས་འཁོད་ཡོད་བསམས་
ཀྱང༌། ཁོ་ཚོས་ཚིག་ཁྱིམ་བཞི་བརྗེད་ངད་དུ་ཤོར་ཡོད་པ་སྟེ། དོན་དམ་དུ་ནང་
ཚན་དེའི་ནང་“དུད་འགྲོ་ཡིན་ཕྱིན་ཆང་རག་ཚད་ལས་བརྒལ་བ་འཐུང་མི་ཆོག་
”ཅེས་འཁོད་ཡོད་པས་སོ། །
251

ལེའུ་དགུ་པ་
ལེའུ་དགུ་པ།
རྟ་ཕོ་སྦོག་སེར་གྱི་རྨིག་པ་གས་པ་དེ་དྲག་སྐྱེད་ཡོང་བར་དུས་ཡུན་རིང་
པོ་ཞིག་འགོར། འོན་ཀྱང་དུད་འགྲོ་དེ་དག་གིས་རྒྱལ་ཁའི་རྟེན་འབྲེལ་ཚར་བའི་
ཉིན་གཉིས་པ་དེར་རླུང་འཁོར་བསྐྱར་བསྐྲུན་གྱི་ལས་འགོ་བརྩམས་པས། སྦོག་
སེར་གྱིས་ཉིན་གཅིག་ཀྱང་ངལ་གསོ་མ་བརྒྱབ་པར་སྤོབས་ཉམས་དོད་པོས་ལས་
ཀའི་ནང་དུ་ཞུགས་ནས་རྨིག་པའི་ན་ཟུག་གིས་ཁོ་ལ་སྡུག་པོ་གཏོང་གི་ཡོད་པ་
དེ་གཞན་གྱིས་མ་ཚོར་བ་བྱས། འོན་ཀྱང་དགོང་མོ་རྒོད་མ་ཁྭ་ལེ་ཝར་ལ་ཁོའི་
རྨིག་པ་གས་པ་དེས་ཁོ་ལ་སྡུག་པོ་ཆེན་པོ་བཟོས་པའི་སྐོར་ལྐོག་ཏུ་ཁས་ལེན་བྱ་
དགོས་བྱུང་བས། རྒོད་མ་ཁྭ་ལེ་ཝར་གྱིས་མུར་མུར་བྱས་ནས་གྲ་སྒྲིག་བྱས་པའི་
སྨན་རྩྭས་ཁོའི་རྨིག་པར་སྦྱར་ནས་བཅོས་ཐབས་བྱས། རྒོད་མ་དེ་དང་བོང་རྒན་
པཎ་ཅ་མིན་གཉིས་ཀས་ཁོ་ལ་ལས་ཀ་ཧུར་པོ་ཚད་ལས་བརྒལ་བ་བྱ་རྒྱུ་མེད་པའི་
ཁ་ཏ་བསླབ་བྱ་བྱས་པ་མ་ཟད། རྒོད་མ་ཁྭ་ལེ་ཝར་གྱིས་“རྟའི་གློ་བ་ཉམས་མེད་
གནས་མི་ཐུབ་”ཅེས་བཤད་ཀྱང་། རྟ་ཕོ་སྦོག་སེར་གྱིས་ཁོ་ཚོའི་བསླབ་བྱར་རྩ་བ་
ནས་མ་ཉན། ད་ལྟ་ཁོ་ལ་འདོད་དོན་གཅིག་ལས་མེད་པ་ནི་ཁོ་རྒན་ཡོལ་ཞུ་བའི་
ལོ་ཚད་ལ་མ་སླེབས་གོང་དུ་རླུང་འཁོར་དེ་བསྐྲུན་ཐུབ་པ་བྱ་རྒྱུ་དེ་ཡིན་ཟེར།
དང་ཐོག་དུད་འགྲོའི་གཞིས་ཀའི་ཁྲིམས་ལུགས་ཁག་བཟོ་སྐབས། རྒན་
ཡོལ་ཞུ་བའི་ལོ་ཚད་ཀྱང་གཏན་འཁེལ་བྱས་ཡོད་པ་ནི། ལོ་བཅུ་གཉིས་ཐོག་རྟ་
དང་ཕག་པ་དང་། ལོ་བཅུ་བཞིར་བ་མོ། ལོ་དགུ་ལ་ཁྱི། ལུག་ཡིན་ན་ལོ་བདུན་
གྱི་རྗེས། བྱ་མོ་དང་ཡཱ་ཙེ་ཡིན་ན་ལོ་ལྔའི་རྗེས་སུ་རྒན་ཡོལ་ཞུས་ཆོག་པ་བཅས་
253

ལེའུ་དགུ་པ་
ཡིན་པ་མ་ཟད། ད་དུང་རྒན་གསོའི་ཕོགས་ཐོབ་ཀྱང་སྤྲོད་རྒྱུ་ཁས་ལེན་བྱས་ཡོད་
པ་རེད། ད་བར་རྒན་གསོའི་ཕོགས་ཐོབ་བླངས་ནས་རྒན་ཡོལ་ཞུས་པའི་དུད་
འགྲོ་མ་བྱུང་ཡང་། རྒན་གསོའི་ཕོགས་ཐོབ་ཀྱི་ཐད་ལ་གྲོས་བསྡུར་མི་ཉུང་བ་
ཞིག་བྱས། ད་ལྟ་ཤིང་འབྲས་ལྡུམ་རྭའི་ཕར་ཕྱོགས་སུ་ཡོད་པའི་ཞིང་ཁ་ཆུང་ཆུང་
དེ་ནས་འདེབས་ཕྱིར་ཟུར་དུ་བཞག་ཡོད་པ་མ་ཟད། ད་དུང་ལབ་གླེང་ཞིག་ལ་
རྩྭ་ར་ཆེན་པོ་དེའི་ཟུར་ཞིག་ལ་ལྕགས་དྲྭ་བསྐོར་ནས་རྒན་ཡོལ་ཞུས་པའི་དུད་
འགྲོའི་འབྲོག་ར་བཟོ་ཡི་རེད་ཟེར། ཟེར་ཚུལ་ལྟར་ན། རྟ་ཞིག་ལ་ཉིན་རེར་རྒན་
ཡོལ་ཕོགས་ཐོབ་མ་རྨོས་ལོ་ཏོག་རྒྱ་མ་ལྔ་མིན་ཙམ་དང་། དགུན་ཁའི་དུས་སུ་
འཇམ་རྩྭ་རྒྱ་མ་བཅུ་གསུམ་ཙམ། སྤྱི་པའི་དུས་སྟོན་སྐབས་སྒོ་ང་ལ་ཕུབ་དང་
གཅིག་བྱས་ན་ཀུ་ཤུ་རེ་སྤྲོད་ཀྱི་རེད་ཟེར། སྦོག་སེར་ལོ་བཅུ་གཉིས་ལ་སླེབས་པའི་
སྐྱེས་སྐར་དེ་ལོ་ཕྱི་མའི་དབྱར་མཇུག་ཏུ་འཁེལ་གྱི་ཡོད།
དགུན་ཁ་དེ་ནི་དགུན་ཁ་གོང་མ་དེ་དང་འདྲ་བར་གྲང་ངར་ཆེ་ལ། བཟའ་
ཆས་སྔར་ལས་ཉུང་བས་དུད་འགྲོ་དེ་དག་གིས་དཀའ་སྡུག་ཆེ་བའི་འཚོ་བ་
ཞིག་བསྐྱལ་དགོས་བྱུང༌། སྔར་རྒྱུན་བཞིན་ཕག་པ་དང་ཁྱི་ཕུད། དུད་འགྲོ་
གཞན་དག་གི་ཟས་སྐལ་ཉུང་དུ་བཏང་། དོན་དེར་ཕག་ཕྲུག་སི་ཀུལ་ལཱ་ཡིས་
ཟས་སྐལ་བཏང་སྙོམས་བྱས་དྲགས་ན་དུད་འགྲོའི་རིང་ལུགས་ཀྱི་རྩ་དོན་
དང་འགལ་བ་རེད་ཅེས་འགྲེལ་བཤད་བྱས། གང་ལྟར་ཡང་ཕྱི་ཚུལ་དུ་མངོན་
པའི་བཟའ་ཆས་མ་འདང་བའི་གནས་ཚུལ་དེ་དོན་དམ་དུ་དེ་ལྟར་མིན་པའི་
སྐོར་ལ་ཕག་ཕྲུག་དེས་དཀའ་ངལ་སྤུ་ཙམ་མེད་པའི་སྒོ་ནས་དུད་འགྲོ་གཞན་
ད་ལྟའི་དུས་འདིར་དུད་འགྲོའི་ཟས་སྐལ་
ལ་གསལ་བཤད་བྱས་པ་མ་ཟད།
ཐད་བཀོད་སྒྲིག་བསྐྱར་མ་ཞིག་བྱ་རྒྱུ་དང་། དེ་ནི་དགོས་པ་ཆེན་པོ་ཡོད་པར
255

ལེའུ་དགུ་པ་
དོགས་པ་གང་ཡང་མི་འདུག་ཅེས་སི་ཀུལ་ལཱ་ཡིས་བཤད་(ཕག་ཕྲུག་སི་ཀུལ་ལཱ་
ཡིས་བཀོད་སྒྲིག་བསྐྱར་མ་ཞེས་པ་ལས་ཟས་སྐལ་ཉུང་དུ་གཏོང་བ་ཞེས་རྩ་བ་
ནས་ཟེར་གྱི་མེད།) འོན་ཀྱང་ཇུང་སིའི་དུས་དང་བསྡུར་ན་ཁོ་ཚོའི་འཚོ་བར་
ཡར་རྒྱས་ཆེན་པོ་བྱུང་ཡོད་པ་རེད་ཟེར། ཕག་ཕྲུག་དེས་དེ་མ་ཉིད་དུ་འཛེར་སྐད་
དང་སྦྲགས་ཐོན་འབབ་རྩིས་ཐོ་མང་དག་ཅིག་བཀླགས་ནས་དུད་འགྲོ་དེ་དག་
ཡིད་ཆེས་པ་བཟོས། དེ་དག་ནི་ཡུག་པོ་དང་། འཇམ་རྩྭ། ཉུང་མ་སོགས་ཇུང་
སིའི་དུས་ལས་མང་དུ་ཕྱིན་ཡོད་པ་མ་ཟད། ཇུང་སིའི་དུས་དང་བསྡུར་ན་ལས་
ཡུན་ཐུང་དུ་ཕྱིན་ཅིང་། འཐུང་ཆུའི་སྤུས་ཚད་ལེགས་སུ་ཕྱིན་པས་དུད་འགྲོའི་ཚེ་
ཚད་རིང་དུ་སོང་བ་མ་ཟད། སྤུ་གསར་གསོན་ཚད་ཀྱང་མཐོ་རུ་ཕྱིན་ཡོད་པ། ད་
དུང་དུད་འགྲོ་སོ་སོའི་ཚང་གི་ནང་སོག་མ་མང་དུ་ཕྱིན་པ་དང་དུས་མཚུངས་
ཤིག་ཉུང་དུ་ཕྱིན་པ་བཅས་སོ། དུད་འགྲོ་དེ་དག་གིས་ཕག་ཕྲུག་དེས་ག་རེ་
བཤད་པ་ཚང་མར་ཡིད་ཆེས་བྱས། དངོས་གནས་བཤད་ན་དུད་འགྲོ་དེ་དག་
གིས་ཇུང་སི་དང་ཁོའི་སྐབས་ཀྱི་འཚོ་བ་ཁྱོན་ནས་དྲན་གྱི་མེད། ཁོ་ཚོས་ཤེས་
པ་ནི་ད་ལྟ་ཁོ་ཚོའི་འཚོ་བ་དེ་ཉམ་ཐག་དང་ངལ་དུབ་ཅན་ཞིག་ཡིན་ལ། དུས་
གཏན་དུ་བཀྲེས་ལྟོགས་དང་གྲང་ངར་གྱིས་མནར་ཞིང་། ཉལ་བའི་དུས་ཚོད་
ཕུད་རྟག་པར་ལས་ཀ་བྱེད་དགོས་ཀྱི་ཡོད། འོན་ཀྱང་སྔོན་མ་དེ་ལས་སྡུག་པ་ཡོད་
པར་དོགས་པ་བྱེད་དོན་མེད་པར་དུད་འགྲོ་དེ་དག་གིས་ཡིད་ཆེས་བྱས། དེས་མ་
ཚད་པར་སྔོན་མ་དུད་འགྲོ་དེ་དག་བྲན་གཡོག་ཡིན་ཡང་ད་ལྟ་རང་དབང་ཅན་
ཡིན་པས་དེ་གཉིས་བར་གནམ་སའི་ཁྱད་པར་ཡོད་པའི་སྐོར་ཕག་ཕྲུག་སི་ཀུལ་
ལཱ་ཡིས་བརྗོད།
257

ལེའུ་དགུ་པ་
ད་ལྟ་དུད་འགྲོའི་གཞིས་ཀར་བཟའ་མཁན་མང་དུ་ཕྱིན་ཡོད་པ་ནི། སྟོན་
ཁ་ཕག་མོ་བཞིས་དུས་གཅིག་ལ་ཕག་ཕྲུག་སྐྱེས་ཤིང་། ཁོ་ཚོས་ཕག་ཕྲུག་ཁྱོན་
བསྡོམས་སུམ་ཅུ་སོ་གཅིག་སྐྱེས། གཞིས་ཀའི་ནང་ད་ལྟ་ནཱ་ཕའོ་ལིན་མ་་་་་་་
གཏོགས་ཕག་གསེབ་གཞན་དག་མེད་པས་ཕག་ཕྲུག་དེ་དག་ཚང་མ་ཁྲ་ཁྲ་ཡིན་
པ་ལས་ཁོ་ཚོའི་པ་ཕ་སུ་ཡིན་མིན་ཚོད་དཔག་བྱ་ཐུབ། ས་ཕག་དང་ཤིང་ཆ་ཉོ་
སྒྲུབ་ཟིན་རྗེས་གཞིས་ཀའི་མ་ཁང་གི་ལྡུམ་རྭའི་ནང་སློབ་གྲྭ་ཞིག་རྒྱག་རྒྱུ་ཡིན་
པ་ཁྱབ་བསྒྲགས་བྱས་ཀྱང་། སྐབས་འཕྲལ་རིང་ནཱ་ཕའོ་ལིན་གྱིས་གཞིས་ཀའི་མ་
ཁང་གི་ཐབ་ཚང་ནང་དུ་ཕག་ཕྲུག་དེ་དག་ལ་སློབ་ཁྲིད་བྱས་ཤིང་། ཕག་ཕྲུག་དེ་
དག་ལྡུམ་རྭའི་ནང་སྦྱོང་བརྡར་བྱེད་ཀྱི་ཡོད་ཀྱང་དུད་འགྲོ་གཞན་དག་གི་ཕྲུ་གུ་
དང་མཉམ་དུ་རྩེད་མོ་རྩེ་བར་བཀག་འདོམས་བྱས། དེའི་དུས་ཙམ་ལ་སྒྲིག་སྲོལ་
འདི་འདྲ་ཞིག་བྱུང་སྟེ། ཕག་པ་དང་དུད་འགྲོ་གཞན་དག་ལམ་ཁར་ཐུག་ན།
དུད་འགྲོ་གཞན་དེས་ཟུར་དུ་ལངས་ནས་ཕག་པ་སྔོན་ལ་གཏོང་དགོས་པ་དང་།
ཕག་པ་ཡིན་ཕྱིན་དེའི་གོ་གནས་ལ་མ་བལྟོས་པར་རེས་གཟའ་ཉི་མའི་སྐབས་ཁོ་
ཚོའི་མཇུག་མའི་སྟེང་རས་རྒྱན་ལྗང་ཁུས་བརྒྱན་ཆོག་པ་བཟོས།
ལོ་དེར་ལོ་ལེགས་ཅུང་བཟང་པོ་ཞིག་བྱུང་ཡང་སྔར་རྒྱུན་བཞིན་ལག་
དངུལ་མ་འདང་། ད་ལྟ་སློབ་གྲྭ་རྒྱག་ཆེད་དུ་མཁོ་བའི་ས་ཕག་དང༌། བྱེ་མ།
ཤིང་ཆ་བཅས་ཉོ་དགོས་པ་མ་ཟད། རླུང་འཁོར་གྱི་འཕྲུལ་ཆས་ཉོ་བྱེད་མ་
དངུལ་ཡང་གསོག་འཇོག་བྱ་དགོས་ཀྱི་ཡོད། དེ་དང་དུས་མཚུངས་སུ་ད་དུང་
བཞུ་རྫས་དང་། ཡང་ལྭ། ནཱ་ཕའོ་ལིན་གྱི་སྒྲོག་ཙེའི་སྒང་གི་མངར་ཆ་(དེས་
259

ལེའུ་དགུ་པ་
རྒྱགས་པ་ཆགས་ཀྱི་ཡོད་སྟབས་ཕག་པ་གཞན་དག་དེ་བཟའ་རུ་བཅུག་གི་
མེད།) དེ་བཞིན་རྒྱུན་གཏན་གྱི་མཁོ་ཆས། དཔེར་ན། ལག་ཆ་མི་འདྲ་བ་
དང་། ལྕགས་གཟེར། ཐ་གུ རྡོ་སོལ། ལྕགས་སྐུད། ལྕགས་ཧྲུག ཁྱིའི་བག་
ལེབ་སོགས་ཉོ་སྒྲུབ་བྱ་དགོས་ཀྱི་ཡོད། དེས་ན་འཇམ་རྩྭ་དང་ཞོག་ཁོག་བཙོངས་
བ་མ་ཟད། སྒོ་ངའི་གན་རྒྱ་དེ་གཟའ་འཁོར་རེར་སྒོ་ང་དྲུག་བརྒྱ་སྤྲོད་རྒྱུ་བཟོས་
པས་ལོ་དེར་བྱ་མོ་དེ་དག་གིས་བྱ་ཕྲུག་བསྙལ་ནས་ཁོ་ཚོའི་ཁ་གྲངས་མ་ཉམས་
ཙམ་ཞིག་ལས་གང་ཡང་བྱ་མ་ཐུབ། ཟླ་བ་བཅུ་གཉིས་པར་ཟས་སྐལ་ཉུང་དུ་
བཏང་རྗེས། ཟླ་བ་གཉིས་པར་སླར་ཡང་ཉུང་དུ་བཏང་ཞིང་། བཞུ་རྫས་གྲོན་
ཆུང་བྱ་ཆེད་དུད་འགྲོའི་ཚང་ཁག་གི་ནང་དུ་ལྒང་བཞུ་སྤར་མི་ཆོག་པ་བཟོས།
འོན་ཀྱང་ཕག་པ་དེ་དག་སྐྱིད་པོ་ཡོད་བཟོ་འདུག་སྟེ། ཁོ་ཚོ་རྒྱགས་སུ་རྒྱགས་
སུ་འགྲོ་གི་འདུག ཟླ་བ་གཉིས་པའི་ཕྱི་དྲོ་ཞིག་ལ་དུད་འགྲོ་དེ་དག་གིས་སྔོན་
མ་བསྣམས་མ་མྱོང་བའི་དྲི་མ་ཞིག་སྒོ་རྭ་བརྒྱུད་ཐབ་ཚང་གི་ཕར་ཕྱོགས་ན་
ཡོད་པའི་ཆང་བསྙལ་སའི་ཁང་ཆུང་ཇུང་སིའི་དུས་སུ་བེད་མེད་དུ་བཞག་པ་
དེ་ནས་འཕྱུར་ཡོང་ཞིང་། དྲི་མ་དེ་ཞིམ་ལ། ཟས་ཀྱི་དང་ཁ་འབྱེད་ཐུབ་པ་ཞིག་
མཆིས། དུད་འགྲོ་ཞིག་གིས་དེ་འབྲུ་བཙོས་པའི་དྲི་མ་རེད་ཟེར། དུད་འགྲོ་དེ་
དག་གིས་ལྟོགས་རྔམས་ཆེན་པོས་དྲི་མ་དེ་བསྣམས་ཤིང་། དགོང་ཟས་ལྡུར་མ་
ཚ་སོབ་སོབ་ཅིག་གྲ་སྒྲིག་བྱེད་ཀྱི་མེད་དམ་བསམས། འོན་ཀྱང་དགོང་ཟས་ཚ་
སོབ་སོབ་སྟེར་མཁན་མ་བྱུང་། དེ་ལས་ལྡོག་སྟེ། དེའི་རྗེས་ཀྱི་རེས་གཟའ་ཉི་མ་
ནས་བཟུང་འབྲུ་ཡོད་དོ་ཅོག་ཕག་པའི་ཆེད་དུ་ཉར་རྒྱུ་ཡིན་པ་ཁྱབ་བསྒྲགས་
བྱས། ཤིང་འབྲས་ལྡུམ་རྭའི་ཕར་ཕྱོགས་སུ་ཡོད་པའི་ཞིང་ཁ་དེར་ད་ལྟ་འབྲུ་
བཏབ་ཟིན་ཞིང་། མི་རིང་བར་ཕག་པ་ཡོད་ཚད་ལ་ཉིན་ལྟར་སྦི་རག་གྷེ་ལ་སི་
261

ལེའུ་དགུ་
ཆེན་པོ་རེ་དང་ནཱ་ཕའོ་ལིན་ཉིད་ལ་ཉིན་ལྟར་སྦི་རག་གྷེ་ལ་སི་ཆེན་པོ་བཞི་ཡི་
འཐུང་སྐལ་ཡོད་ཅིང་། ནཱ་ཕའོ་ལིན་གྱི་འཐུང་སྐལ་དེ་དག་དུས་གཏན་དུ་ཁྭ་
རན་སྡེར་སྦི་རྟགས་ཅན་གྱི་ཁུ་བ་འཐུང་བྱེད་སྡེར་མའི་ནང་ཕུལ་གྱི་ཡོད་པའི་
སྐོར་གྱི་གསར་འགྱུར་དེ་ཕྱི་ལ་གྱར་ཡོང་།
དཀའ་ངལ་གང་འདྲ་ཞིག་ཁྱད་བསད་བྱ་དགོས་ཀྱང་། སྔོན་མ་དང་བསྡུར་ན་
ད་ལྟའི་འཚོ་བ་སྤོབས་ཉམས་ལྡན་པ་ཞིག་ཡིན་པས་དུད་འགྲོ་དེ་དག་ལ་སེམས་
གསོ་ཞིག་བྱུང་། : ནཱ་ཕའོ་ལིན་གྱིས་གཟའ་འཁོར་རེར་རང་འགུལ་ཁྲོམ་སྐོར་ཞེས་
པའི་བྱེད་སྒོ་སྤེལ་རྒྱུའི་སྐོར་བཀའ་བཏང་ཞིང་།དེའི་དམིགས་ཡུལ་ནི་དུད་འགྲོའི་
གཞིས་ཀའི་འབད་འཐབ་ཁག་དང་དེ་དག་ལ་ཐོབ་པའི་རྒྱལ་ཁར་རྟེན་འབྲེལ་བྱ་
རྒྱུ་ཡིན་ཟེར། དུས་རྭ་བཟོས་པའི་ཉིན་མོ་དེར་དུད་འགྲོ་ཡོངས་ཀྱིས་ལས་གནས་
ནས་ཁ་བྲལ་ཏེ་དམག་མི་ལྟ་བུའི་རུ་སྟར་ཞིག་བསྒྲིགས་ནས་དུད་འགྲོའི་གཞིས་
ཀའི་ས་ཁོངས་ཡོད་དོ་ཅོག་ལ་སྐོར་བ་རྒྱག་གི་ཡོད་ཅིང་། རུ་སྟར་གྱི་མདུན་དུ་
ཕག་པས་སྣེ་ཁྲིད་ཅིང་། དེའི་རྗེས་སུ་རྟ་དང་། བ་མོ། ལུག ཁྱིམ་བྱ་བཅས་རིམ་
པ་བཞིན་ཡོང་བ་དང་། ཁྱི་དེ་དག་གིས་རུ་སྟར་ཀྱི་ཟུར་དུ་ཡོང་བ་དང་། རུ་སྟར་
ཡོད་དོ་ཅོག་གི་མདུན་དུ་ནཱ་ཕའོ་ལིན་གྱི་བྱ་ཕོ་ནག་པོ་དེས་ཡོང་གི་ཡོད། རྟ་ཕོ་
སྦོག་སེར་དང་རྒོད་མ་ཁྭ་ལེ་ཝར་གྱིས་སུག་མཐིལ་དང་རྭ་ཅོ། “བློ་མཐུན་ནཱ་ཕའོ་
ལིན་ཁྲི་ལོར་བརྟན་པར་ཤོག་”ཅེས་བྲིས་པའི་དར་ཆ་སྔོ་ལྗང་དེ་འཁྱེར་ཡོང་གི་
ཡོད། ཁྲོམ་སྐོར་གྱི་རྗེས་སུ་ནཱ་ཕའོ་ལིན་གྱི་བྲིས་པའི་སྙན་ངག་ངག་སྐྱོར་གཏོང་
རྒྱུ་དང་། ཕག་ཕྲུག་སི་ཀུལ་ལཱ་ཡིས་བཟའ་ཆས་ཐོན་འབབ་མཐོ་རུ་ཕྱིན་པའི་སྐོར་
གྱི་གནས་ཚུལ་གསར་ཤོས་དེ་དག་སྙན་གསེང་ཞུ་བའི་གསུང་བཤད་ཡོད་པ་མ་
263

ལེའུ་དགུ་པ་
ཟད། སྐབས་འགར་མེ་མདའ་ཡང་རྒྱག་གི་ཡོད། རང་འགུལ་ཁྲོམ་སྐོར་ལ་དད་
མོས་རྩེ་གཅིག་བྱེད་མཁན་ནི་ལུག་དེ་དག་ཡིན་ཞིང་། གལ་སྲིད་དུད་འགྲོ་ཞིག་
གིས་དེ་ནི་དུས་ཚོད་འཕྲོ་བརླག་གཏོང་བ་དང་གྲང་ངར་ཁྲོད་ལངས་ནས་
འཁྱགས་རེངས་གཏོང་རྒྱུ་ཙམ་ལས་དོན་སྙིང་གང་ཡང་མི་འདུག་ཅེས་འཁང་ར་
(ཕག་པ་དང་ཁྱི་ཉེ་འགྲམ་དུ་མེད་སྐབས་དུད་འགྲོ་རེ་གཉིས་ཀྱིས་བྱས་པ་)བྱས་
ན། ལུག་དེ་དག་གིས་ཏན་ཏན་“་སུག་ལག་བཞི་ལྡན་བཟང་། རྐང་གཉིས་ཅན་
རྣམས་ངན་”ཞེས་ལྟོགས་ཅོར་ཆེན་པོ་ཞིག་བརྒྱབ་ནས་དུད་འགྲོ་དེ་དག་ཁ་ཁུ་
སིམ་མེར་འཇོག་གི་ཡོད། ཁྱོན་ཡོངས་ནས་བརྗོད་ན། དུད་འགྲོ་མང་ཆེ་བས་
རྟེན་འབྲེལ་དེ་ལ་དགའ་པོ་བྱེད་ཀྱི་ཡོད་ཅིང༌། དུད་འགྲོ་དེ་དག་གི་ངོས་ནས་
བཤད་ན། རང་ཉིད་ཀྱི་བདག་པོ་དངོས་དེ་རང་ཉིད་ཡིན་པ་དང་ཁོ་ཚོས་ལས་
ཀ་ག་རེ་བྱས་ཀྱང་ཚང་མ་དུད་འགྲོ་སོ་སོའི་དོན་དུ་ཡིན་པ་རྟེན་འབྲེལ་དེས་
དྲན་སྐུལ་བྱ་ཐུབ་ཀྱི་ཡོད་པས་ཁོ་ཚོར་བདེ་སྣང་ཞིག་འབྱིན། དེས་ན་གཞས་
དང༌།རུ་སྟར་བསྒྲིགས་པ། སི་ཀུལ་ལཱ་ཡི་རྩིས་ཐོ་བཀླགས་པ། འབྲུག་སྒྲ་གྲགས་པ་¦
ལྟ་བུའི་མེ་མདའི་སྐད་སྒྲ། བྱ་ཕོ་ནག་པོ་དེའི་བྱ་སྐད། དར་ཆ་བསྒྲེངས་བ་བཅས་
བྱས་པ་བརྒྱུད། ཁོ་ཚོས་གྲོད་པ་ལྟོགས་པ་ཡང་གཏིང་བརྗེད་དུ་སོང་བ་དང་། མ་
མཐར་ཡང་སྐབས་ཤིག་རིང་བརྗེད་ངད་དུ་གཏོང་ཐུབ།
ཟླ་བ་བཞི་པར་གཞིས་ཀ་དེ་བཞིན་སྤྱི་མཐུན་རྒྱལ་ཁབ་ཅིག་ཡིན་པ་གསལ་
བསྒྲགས་བྱས་པས། སྲིད་འཛིན་པ་གང་འོས་ཤིག་འདེམས་དགོས་བྱུང་ཡང་
་དེར་འོས་མི་གཅིག་ལས་མེད་པ་ནི་ནཱ་ཕའོ་ལིན་ཡིན་ལ། ཚང་མས་མ་
གྲོས་གཅིག་མཐུན་དུ་ཁོ་འདེམས་བསྐོ་བྱས་ཤིང་། ཕག་པ་སི་ནའོ་སྦའོ་དང་
ཇུང་སི་གཉིས་བར་ངན་པ་ལག་སྦྲེལ་བྱས་པའི་སྐོར་ཞིབ་ཚགས་པར་འཁོད་
265

i
ལེའུ་དགུ་པ་
པའི་ཡིག་ཆ་གསར་པ་ཞིག་རྙེད་པ་དེ་ཉིན་དེ་གར་ཕྱིར་བསྒྲགས་བྱས། ད་ལྟ་
ཤེས་ཚོར་བྱུང་བ་ནི། སྔོན་མ་དུད་འགྲོ་གཞན་དག་གིས་ཚོད་དཔག་བྱས་པ་
བཞིན་སི་ནའོ་སྦའོ་ཡིས་ཇུས་ངན་ལ་བརྟེན་ནས་བ་རྭའི་དམག་འཁྲུག་ཕམ་ཉེས་
གཏོང་ཐབས་བྱས་པ་ཙམ་མ་ཡིན་པར། ཁོས་མངོན་གསལ་དོད་པོས་ཇུང་སིའི་
ཕྱོགས་ལ་ལངས་ནས་དམག་འཐབ་བྱས་པ་མ་ཟད། དོན་དམ་དུ་ཕག་གསེབ་དེ་
ནི་མིའི་དམག་གི་འགོ་ཁྲིད་ཡིན་པ་དང་། བ་རྭའི་དམག་འཁྲུག་སྐབས་ཁོས་ཁ་
ནས་““མིའི་རིགས་ཁྲི་ལོར་བརྟན་པ་ཤོག་”ཅེས་ཟེར་བཞིན་དུ་དམག་འཐབ་ལ་
ཇུས་བཀོད་བྱས་ཤིང་། དུད་འགྲོ་འགའ་ཞིག་གིས་ད་ལྟའང་མཐོང་མྱོང་ཡོད་པ་
དྲན་གྱི་འདུག་བསམས་པའི་ཁོའི་སྒལ་པའི་སྟེང་གི་རྨ་ཤུལ་དེ་ཡང་ནཱ་ཕའོ་ལིན་
གྱི་སོ་ཡི་མནར་གཅོད་ལས་བྱུང་བའི་རྗེས་ཤུལ་ཡིན་པ་བཅས་རེད།
ལོ་ཤས་ཀྱི་རིང་ལ་མིག་གིས་མཐོང་སར་མེད་པའི་ཕོ་རོག་མའོ་སེ་སི་
ཁོ་ལ་ཞེས་པ་དེ་དབྱར་དཀྱིལ་ཙམ་ལ་གློ་བུར་དུ་གཞིས་ཀའི་ནང་སླེབས།
དེ་ཙམ་གྱི་འགྱུར་བ་བྱུང་མེད་པ་སྟེ། སྔར་བཞིན་ལས་ཀ་གང་ཡང་མ་བྱས་
པར་མངར་ཆའི་རི་བོ་ཡོད་པའི་སྐོར་ཁོ་ན་ཤོད་བཞིན་ཡོད། ཁོས་ཤིང་སྡོང་
བཅད་ཤུལ་ཞིག་གི་སྒང་ལ་བསྡད་ཅིང་། གཤོག་པ་ནག་པོ་དེ་ལྷེབ་ཙམ་ལྷེབ་
ཙམ་བྱས་ནས་ཉན་མཁན་ཡོད་ཚད་ལ་མངར་ཆའི་རི་བོའི་སྐོར་རྫོགས་རྒྱུ་
མེད་པ་ཤོད་ཀྱི་ཡོད། ཁོས་མཆུ་ཏོ་ཆེན་པོ་དེས་ནམ་མཁར་ཕྱོགས་ཤིང་སྤོབས་
ཉམས་དོད་པོས་་་ཐོད་ཕ་གིར་ལྟོས་དང༌། བློ་མཐུན་ཚོ། ཐོད་ཕ་གིར། རང་
གིས་མཐོང་བཞིན་པའི་སྤྲིན་ནག་དེ་དག་གི་ཕར་ཕྱོགས་དེ་གར་མངར་ཆའི་
རི་བོ་ཡོད་ཅིང་། དེ་ནི་བདེ་སྐྱིད་ཀྱི་རྒྱལ་ཁམས་ཤིག་ཡིན་པས་ང་ཚོ་ཉམ་
267·

ལེའུ་དགུ་པ་
ང་བའི་དུད་འགྲོ་ཀུན་དུས་ནམ་ཡང་ལས་ཀ་བྱ་དགོས་ཀྱི་མེད་”ཅེས་བཤད།
ཁོས་ནམ་མཁའི་དབྱིངས་སུ་མཐོན་པོར་ལྡིང་བའི་སྐབས་ཤིག་ལ་དངོས་སུ་
གནས་དེར་སླེབས་པ་མ་ཟད། ནམ་ཡང་འཇིག་པ་མེད་པའི་རྩྭ་ལོ་གསུམ་གྱི་ཞིང་
ཁ་དང་། སོ་མ་ར་ཛའི་བག་ལེབ། ཤིང་གི་ཡལ་གར་སྐྱེས་པའི་ཤེལ་ཀ་ར་བཅས་
མཐོང་བྱུང་ཞེས་བཤད། དུད་འགྲོ་མང་པོ་ཞིག་གིས་ཁོ་ལ་ཡིད་ཆེས་བྱས། ད་
ལྟ་ཁོ་ཚོའི་འཚོ་བ་བཀྲེས་ལྟོགས་དང་ངལ་དུབ་ཀྱིས་མནར་བ་ཞིག་ཡིན་པར་
གཞིགས་ན། དེ་ལས་ཡག་པའི་གནས་ཤིག་ས་ཕྱོགས་གཞན་ལ་ཡོད་པ་དངོས་
གནས་ཡིན་སྲིད་ལ་དེ་ནི་འོས་སུ་འཚམས་པ་ཞིག་མ་ཡིན་པ་ག་ལ་སྲིད་སྙམ།
བ་ལེན་ཐབས་མེད་པ་ནི་ཕག་པས་བྱ་རོག་དེར་འཛིན་པའི་ལྟ་སྟངས་ཡིན་ཏེ། ཁོ་
ཚོས་མཐོང་ཆུང་གི་སྒོ་ནས་ཁོས་བཤད་པའི་མངར་ཆའི་རི་བོའི་སྐོར་གྱི་སྒྲུང་དེ་
དག་རྫུན་མ་རེད་ཅེས་ནན་བསྒྲགས་བྱས་ཀྱང་། ཁོ་གཞིས་ཀའི་ནང་ལས་ཀ་གང་
ཡང་མེད་པར་སྡོད་དུ་བཅུག་པ་མ་ཟད། ད་དུང་ཉིན་རེར་སྦི་རག་ཉ་སྐྱོགས་
གང་རེ་སྟེར་གྱི་ཡོད།
རྨིག་པ་དྲག་སྐྱེད་བྱུང་རྗེས་སྦོག་སེར་གྱིས་ལས་ཀ་སྔར་ལས་ཧུར་བ་བྱས།
དོན་དངོས་ཐོག་ལོ་དེའི་རིང་དུད་འགྲོ་ཚང་མས་བྲན་གཡོག་ལྟ་བུའི་ལས་
ཀ་བྱས་པ་རེད། གཞིས་ཀའི་ནང་གི་རྒྱུན་གཏན་གྱི་ལས་ཀ་དང་རླུང་འཁོར་
བསྐྱར་བསྐྲུན་བྱ་རྒྱུ་ཕུད། ཟླ་བ་གསུམ་པའི་ནང་འགོ་བརྩམས་པའི་ཕག་ཕྲུག་
གི་སློབ་གྲྭ་བསྐྲུན་རྒྱུ་ཡང་ཡོད། མཚམས་རེ་ལྟོ་བཅུད་མ་འདང་བས་ཆུ་ཚོད་
མང་པོ་ཞིག་ལས་ཀ་བྱེད་དགོས་པ་བཟོད་ཐབས་དཀའ་ཡང་། སྦོག་སེར་གྱི་
སེམས་ཤུགས་ཁྱོན་ནས་མ་ཉམས། རྟ་ཕོ་དེས་སྐད་ཆ་གང་བཤད་པ་དང་ཡང་
ན་ལས་ཀ་གང་བྱས་པའི་ཚུལ་ལས་ཁོའི་སྔོན་མའི་ཤེད་ཤུགས་དེ་དག་ཉམས་
269

ལེའུ་དགུ་པ་
པའི་རྟགས་མཚན་རྩ་བ་ནས་མཐོང་མ་ཐུབ། འོན་ཀྱང་རྟ་ཕོ་དེའི་ཕྱི་ཚུལ་ལ་
འགྱུར་བ་ཕྲན་བུ་བྱུང་ཡོད་པ་སྟེ། ཁོའི་ལུས་སྤུ་སྔོན་མ་ནང་བཞིན་འོད་མདངས་
བཀྲ་བ་ཞིག་མེད་ལ། ཁོའི་ཤ་གྲིམ་དེ་དག་ཀྱང་ཆུང་དུ་ཕྱིན་འདུག དུད་འགྲོ་
གཞན་དག་གིས་“དཔྱིད་ཁ་རྩྭ་གསར་པ་རག་མ་ཐག་ཏུ་སྦོག་སེར་གྱི་ཤེད་མོ་
ཡག་ཏུ་འགྲོ་གི་རེད་”ཅེས་བཤད་ཀྱང་། དཔྱིད་ཀ་ཤར་ཡང་སྦོག་སེར་གྱི་ཤེད་
ཤུགས་ལེགས་སུ་འགྲོ་མ་ཐུབ། མཚམས་རེ་རྡོ་ཁུང་སྟེང་དུ་འགྲོ་སའི་གྱེན་དེར་
ཁོས་ཤ་གྲིམ་ལ་བརྟེན་ནས་ཕ་བོང་བཀར་ནས་ལངས་སྐབས། དེ་ནི་ཁོའི་སེམས་
ཤུགས་ཁོ་ན་ལས་བྱུང་བ་ལས་གཞན་དག་གང་གིས་ཀྱང་མ་ཡིན་པ་ལྟར་དུ་
འགྱུར། གནས་སྐབས་དེ་འདྲའི་འོག་ཁོའི་མཆུ་ཏོ་ལས་“ངས་ལས་ཀ་སྔར་ལས་
ཧུར་ཙམ་བྱེད་ཀྱི་ཡིན་”ཞེས་པ་མཐོང་ཐུབ་པ་ལས། ཚིག་སྒྲ་གཅིག་ཀྱང་གོ་རྒྱུ་
མེད། རྒོད་མ་ཁྭ་ལེ་ཝར་དང་བོང་རྒན་པཎ་ཅ་མིན་གྱིས་སྔར་བཞིན་བདེ་ཐང་
ལ་དོ་སྣང་བྱ་དགོས་པའི་ཁ་ཏ་བསླབ་བྱ་བྱས་ཀྱང་སྦོག་སེར་གྱིས་དེ་ལ་མ་ཉན།
སྦོག་སེར་ལོ་བཅུ་གཉིས་ལ་སླེབས་པའི་སྐྱེས་སྐར་དང་ཉེ་བར་བཅར་ཡང་།
རྒན་གསོ་ཁང་དུ་མ་ཕྱིན་གོང་ལ་རྡོ་གང་མང་ཞིག་གསོག་འཇོག་བྱ་ཐུབ་ན་
བསམས་པ་ལས་གཞན་གང་ལ་ཡང་དོ་འཁུར་བྱེད་ཀྱི་མེད།
271

ལེའུ་དགུ་པ་
དབྱར་དུས་ཀྱི་དགོང་དྲོ་ཕྱི་པོ་ཞིག་ལ་རྟ་ཕོ་སྦོག་སེར་ལ་གནས་ཚུལ་ལྷག་པའི་
སྐོར་གྱི་ལབ་གླེང་ཞིག་གློ་བུར་དུ་གཞིས་ཀ་ཡོངས་ལ་ཁྱབ། རྟ་ཕོ་དེས་གཅིག་པུར་
སོང་ནས་རྡོའི་ཁུར་པོ་ཞིག་རླུང་འཁོར་གྱི་ཕྱོགས་སུ་འདྲེན་པར་ཕྱིན་པས་ལབ་
གླེང་དེ་བདེན་པ་ཡིན་པ་ཤེས། སྐར་མ་འགའ་ཞིག་གི་རྗེས་ལ་ཕུག་རོན་གཉིས་
ཀྱིས་“སྦོག་སེར་རིལ་ནས་ད་ལྟ་འཕྲེད་ཉལ་བརྒྱབ་སྟེ་སྡོད་པ་ལས་ལངས་ཐུབ་ཀྱི་
མི་འདུག་”ཅེས་བཤད།
གཞིས་ཀའི་དུད་འགྲོ་ཕྱེད་ཀ་ཙམ་ཞིག་གིས་རླུང་འཁོར་ཡོད་སའི་ས་འབུར་
འབུར་དེའི་ཕྱོགས་སུ་རྒྱུགས་ཕྱིན། ཐེར་ཀའི་གདུང་མའི་བར་དུ་སྦོག་སེར་འགྱེལ་
ཡོད་ཅིང་།ཁོས་མཇིང་པ་བརྐྱང་ཡོང་ཡང་མགོ་བཀྱག་ཙམ་ཡང་བྱ་མ་ཐུབ།ཁོའི་
མིག་ཤེས་ཉམས་ཤིང་ལུས་པོའི་གཡས་གཡོན་ཚང་མ་རྔུལ་ཆུས་ཁེངས་པ་མ་ཟད།
ཁ་ནས་ཁྲག་རྒྱུན་ཕྲ་མོ་ཞིག་དོན་བཞིན་འདུག་པས། རྒོད་མ་ཁྭ་ལེ་ཝར་གྱིས་
ཁོའི་འཁྲིས་དེར་སྤུས་མོ་བཙུགས་ནས།
“སྦོག་སེར། ཨོ་ཙམ་འདུག་གམ་”ཞེས་ངུ་འབོད་བྱས།
“ངའི་གློ་བ་དེས་རེད་”ཅེས་སྐད་ཤུགས་ཆུང་ངུས་བཤད། “གང་ཡང་བྱེད་
ཀྱི་མ་རེད། ངས་བལྟས་ན་ད་ལྟ་རྡོ་མང་པོ་ཞིག་གསོག་འཇོག་བྱས་ཟིན་པས་ང་
མེད་ཀྱང་ཁྱོད་ཀྱིས་རླུང་འཁོར་དེ་བསྐྲུན་ཐུབ་ཀྱི་རེད། གང་ལྟར་ཡང་ད་དུང་
ཟླ་བ་གཅིག་འདུག དངོས་གནས་བཤད་ན་ངས་རྒན་ཡོལ་བྱ་རྒྱུར་རེ་སྒུག་བྱེད་
བཞིན་ཡོད། ད་ལྟ་པཎ་ཅ་མིན་ཡང་རྒན་ཁོག་ཆགས་ཡོད་པས་གཅིག་བྱས་ན་
ཁོ་ཚོས་པཎ་ཅ་མིན་ཡང་རྒན་ཡོལ་བཏང་ནས་ངའི་རོགས་པར་གཏོང་གི་རེད།”
273

ལེའུ་དགུ་པ་
“ང་ཚོར་རོགས་པ་དགོས་ཀྱི། རྒྱུགས། མགྱོགས་པོ་ཕྱིན་ནས་སི་ཀུལ་ལཱ་ལ་
གནས་ཚུལ་ག་རེ་ལྷག་མིན་ཤོད་ཤོག་”ཅེས་རྒོད་མ་ཁྭ་ལེ་ཝར་གྱིས་བཤད།
དུད་འགྲོ་མང་ཆེ་བས་དེ་མ་ཉིད་དུ་གཞིས་ཀའི་མ་ཁང་ཕྱོགས་སུ་རྒྱུགས་
ནས་སི་ཀུལ་ལཱ་ལ་གནས་ཚུལ་ཤོད་པར་ཕྱིན། ད་ལྟ་གནས་དེར་རྒོད་མ་ཁྭ་
ལེ་ཝར་དང་སི་ནའོ་སྦའོ་ཡི་གཞོགས་ལ་ཁ་ཁུ་སིམ་མེར་བསྡད་པའི་བོང་རྒན་
པཎ་ཅ་མིན་ལས་མེད་ཅིང་། པཎ་ཅ་མིན་གྱིས་མཇུག་མ་རིང་པོ་དེས་སི་ནའོ་
སྦའོ་ཡི་སྒང་ལ་འཁོར་བའི་སྦྲང་ནག་དེ་དག་དཀྲོགས། སྐར་མ་བཅོ་ལྔ་ཙམ་
གྱི་རྗེས་སུ་ཕག་ཕྲུག་སི་ཀུལ་ལཱ་ཡིས་བྱམས་སེམས་དང་དོ་འཁུར་ཆེ་མདོག་ཁ་
པོས་ཡོང་ནས། བློ་མཐུན་ནཱ་ཕའོ་ལིན་གྱིས་གཞིས་ཀའི་ནང་བློ་དཀར་སེམས་
དཀར་བྱེད་མཁན་ལས་མི་ཞིག་ལ་བཀྲ་མ་ཤིས་པའི་གནས་ཚུལ་དེ་ལྟ་བུ་བྱུང་
བ་ཤེས་སྐབས། སེམས་སྡུག་ཤིན་ཏུ་ཆེན་པོ་གནང་ནས་རྟ་ཕོ་སྦོག་སེར་ཡུལ་
ཝི་ལིང་ཏུན་གྱི་སྨན་ཁང་ནང་སྨན་བཅོས་བྱེད་པར་མངགས་རྒྱུའི་བཀོད་སྒྲིག་
བྱས་ཚར་བཞག་ཅེས་བཤད། དེའི་སྐབས་དུད་འགྲོ་དེ་དག་བློ་བདེ་པོ་ཞིག་མ་
བྱུང་། རྒོད་མ་མུའུ་ལི་དང་ཕག་གསེབ་སི་ནའོ་སྦའོ་ཕུད། དུད་འགྲོ་གཞན་
དག་གཞིས་ཀ་ལས་ཁ་བྲལ་མྱོང་མེད་ལ། ཁོ་ཚོའི་བློ་མཐུན་ནད་པ་ཞིག་མིའི་
ལག་ཏུ་སྤྲོད་བློས་མ་བཟོད། འོན་ཀྱང་ཕག་ཕྲུག་སི་ཀུལ་ལཱ་ཡིས་ཝི་ལིང་ཏུན་
ན་ཡོད་པའི་ཕྱུགས་རིགས་སྨན་པས་སི་ནའོ་སྦའོ་ཡི་ན་ཚ་ལེགས་པར་བཅོས་
ཐུབ་པ་དང༌། དེ་ནི་གཞིས་ཀའི་ནང་རང་སོར་བཞག་པ་ལས་ཡག་པ་ཡོད་
པའི་སྐོར་བཤད་པས་དུད་འགྲོ་དེ་དག་ཡིད་ཆེས། ཆུ་ཚོད་ཕྱེད་ཀ་ཙམ་གྱི་
རྗེས་ལ་སྦོག་སེར་ལ་དྲག་སྐྱེད་ཕྲན་བུ་བྱུང་ནས་དཀའ་སྡུག་ཆེན་པོས་ཡར་
275

ལེའུ་དགུ་པ
ལངས་ཐུབ་ཙམ་བྱུང་ལ། སུག་ལག་འཐེང་ཙམ་འཐེང་ཙམ་བྱེད་བཞིན་དུ་རྒོད་
མ་ཁྭ་ལེ་ཝར་དང་བོང་རྒན་པཎ་ཅ་མིན་གྱིས་སོག་མའི་ཉལ་ཁྲི་བདེ་པོ་ཞིག་གྲ་
སྒྲིག་བྱས་ཡོད་པའི་རྟ་རྭའི་ནང་ལོག་ཐུབ་ཙམ་བྱུང་།
ཉིན་གཉིས་ཀྱི་རིང་ལ་སྦོག་སེར་རྟ་རའི་ནང་བསྡད། ཕག་པས་གཞིས་ཀའི་
མ་ཁང་གི་ཁྲུས་ཁང་ནང་ནས་རྙེད་པའི་སྨན་ཟིང་སྐྱ་ཤེལ་དམ་ཆེན་པོ་གང་
བསྐྱལ་བ་དེ་དག་རྒོད་མ་ཁྭ་ལེ་ཝར་གྱིས་ཉིན་ལྟར་ཁ་ལག་ཐེངས་གཉིས་ཀྱི་རྗེས་
སོ་སོར་ཐེངས་རེ་སྟེར། རྒོད་མ་དེས་དགོང་མོ་རྟ་ཕོ་སྦོག་སེར་གྱི་རྟ་རྭའི་ནང་
ཉལ་ནས་ཁོ་ལ་སེམས་གསོ་བཏང་ཞིང་། བོང་རྒན་པཎ་ཅ་མིན་གྱིས་སྦྲང་ནག་
དཀྲོགས། རྟ་ཕོ་སྦོག་སེར་གྱི་འདས་ཟིན་པའི་གནས་ཚུལ་ལ་འགྱོད་པ་གང་ཡང་
བྱེད་ཀྱི་མེད། གལ་སྲིད་དྲག་སྐྱེད་ཡག་པོ་ཞིག་བྱུང་ན། ཁོས་ད་དུང་ལོ་གསུམ་
ཙམ་འཚོ་གནས་བྱེད་ཐུབ་པའི་རེ་བ་བྱེད་ཀྱི་ཡོད་ལ་རྩྭ་ར་ཆེན་མོ་དེའི་ཟུར་
དེར་ཞི་བདེ་ལྷིང་འཇགས་ཀྱི་འཚོ་བ་སྐྱེལ་རྒྱུར་རེ་སྒུག་བྱེད་བཞིན་ཡོད། དེ་ལྟ་
བུ་བྱུང་ན་ཁོའི་མི་ཚེ་ཧྲིལ་པོའི་ནང་སློབ་སྦྱོང་བྱས་ནས་རང་གི་བསམ་བློར་ཡར་
རྒྱས་གཏོང་བའི་དུས་ཚོད་སྟོང་པ་ཐེངས་དང་པོ་དེ་རག་གི་ཡོད་པས་ཁོས་བློ་
གཅིག་སེམས་གཅིག་གིས་ཀ་མད་སུམ་ཅུ་ལས་ད་དུང་ཡང་མི་ཤེས་པའི་ཡིག་
འབྲུ་ཉི་ཤུ་རྩ་དྲུག་དེ་དག་སྦྱོང་ཆེད་ཚེ་མཇུག་བེད་སྤྱོད་བྱ་ཡི་ཡིན་ཞེས་བཤད།
འོན་ཀྱང་ལས་ཀའི་བར་གསེང་མ་གཏོགས་རྒོད་མ་ཁྭ་ལེ་ཝར་དང་
བོང་རྒན་པཎ་ཅ་མིན་གཉིས་དང་སྦོག་སེར་མཉམ་དུ་གཤིབ་པའི་གོ་སྐབས་
མེད། ཉིན་ཞིག་གི་ཉིན་གུང་སྐབས་ཐེར་ཀ་ཞིག་ཡོང་ནས་སྦོག་སེར་འཁྲིད།
དེའི་སྐབས་སུ་དུད་འགྲོ་གཞན་དག་ཕག་པ་ཞིག་གི་བལྟ་སྐུལ་འོག་ཉུང་མའི་
277

ལེའུ་དགུ་པ་
ཞིང་ཁར་ཡུར་མ་ཡུར་བཞིན་ཡོད་ཅིང་། གཞིས་ཀའི་ཕྱོགས་ནས་པཎ་ཅ་མིན་
གྱིས་སྐད་ཤུགས་ཡོད་རྒུའི་ཐོག་ནས་བོང་སྐད་བརྒྱབ་ཅིང་རྒྱུགས་ཡོང་བ་མཐོང་
སྐབས། དུད་འགྲོ་ཡོངས་ཡ་མཚན་སྐྱེས། དེ་ནི་བོང་རྒན་པཎ་ཅ་མིན་གྱིས་ཧ་
ལས་ཧང་སང་བྱེད་པ་ཁོ་ཚོས་མཐོང་བ་དང་པོ་ཡིན་ལ། དོན་དངོས་ཐོག་དུད་
འགྲོ་དེ་དག་གིས་བོང་རྒན་དེས་སྦར་ཀ་གློད་པ་མཐོང་བ་ཡང་དང་པོ་ཡིན།
“མགྱོགས་པོ་གྱིས། མགྱོགས་པོ་གྱིས་”ཞེས་སྐད་ཤུགས་ཆེན་པོས་འབོད། “ཁོ་ཚོས་
སྦོག་སེར་གནས་གཞན་ལ་ཁྲིད་འགྲོ་གི་འདུག” ཕག་པའི་བཀའ་ཡང་མ་སྒུག་
པར་དུད་འགྲོ་དེ་དག་གིས་ལས་མཚམས་དེ་མ་ཉིད་དུ་བཞག་ནས་གཞིས་ཀའི་
མ་ཁང་ཕྱོགས་སུ་ཤོར། སྒོ་རྭའི་ནང་དུ་རྟ་གཉིས་ཀྱིས་འཐེན་བཞིན་པའི་ཐེར་ཀ་
སྒོ་བརྒྱབ་པ་ཞིག་འདུག་ཅིང་། ཐེར་ཀ་དེའི་ལྡེབས་ལ་ཡི་གེ་བྲིས་ཡོད་པ་མ་ཟད།
བཟོ་ལྟ་གཡོ་ཁྲམ་ཆེ་བའི་མི་ཞིག་གིས་ཕྱིང་ཞྭ་ལྕེ་ལེབ་ཐུང་ཐུང་ཞིག་གྱོན་ནས་
ཁ་ལོ་བའི་སྡོད་གནས་དེར་བསྡད་འདུག སྦོག་སེར་གྱི་རྟ་རྭ་སྟོང་པ་བཟོས་བཞག
དུད་འགྲོ་དེ་དག་གིས་ཐེར་ཀ་དེའི་འཁྲིས་ལ་འཚང་ཁ་བཤིག་བཤིག་ངང་
འཛོམས། “ག་ལེར་ཕེབས། སྦོག་སེར་”ཞེས་དུས་གཅིག་ལ་ཚང་མས་བཤད། “ག་
ལེར་ཕེབས། སྦོག་སེར།”
“ལྐུགས་པ། ལྐུགས་པ་”ཞེས་བོང་རྒན་པཎ་ཅ་མིན་གྱིས་སྐད་ཤུགས་ཆེན་
པོས་ཤོད་པ་དང་སྦྲགས། དུད་འགྲོ་དེ་དག་གི་ཉེ་འཁོར་དུ་ཡར་རྒྱུག་མར་རྒྱུག་
བྱས་པ་མ་ཟད། རྨིག་པ་ཆུང་ཆུང་དེས་ས་ལ་གཞུ་བཞིན་དུ་“ལྐུགས་པ་ཁྱོད་ཚོས་
ཐེར་ཀའི་ལྡེབས་ལ་ག་རེ་བྲིས་ཡོད་མིན་མཐོང་མ་བྱུང་ངམ་”ཞེས་བཤད།
279

ལེའུ་དགུ་པ་
དེས་དུད་འགྲོ་དེ་དག་ཅི་བྱ་གཏོལ་མེད་ཀྱི་གནས་སུ་བསྐྱལ་བས་དེ་མ་ཉིད་
དུ་ཁ་ཁུ་སིམ་པོར་གནས། ར་མོ་མུ་རིལ་གྱིས་ག་རེ་བྲིས་ཡོད་མེད་སྦྱོར་ཀློག་བྱ་
འགོ་བརྩམས། དུད་འགྲོ་ཡོད་དོ་ཅོག་ཤི་བ་ལྟར་སུས་ཀྱང་སྐད་ཆ་ཤོད་ཀྱི་མེད་
པའི་སྐབས་དེར་པཎ་ཅ་མིན་གྱིས་ར་མོ་དེར་འབུད་རྒྱག་ཅིག་བརྒྱབ་ནས་ཀློག་
དོན།
““ཝི་ལིང་ཏུན་གྱི་ཨལ་ཕ་རི་ཏ་སི་མོན་ཙེ། རྟའི་བཤས་པ་དང་སྦྱར་རྩི་བཟོ་
མཁན་། པགས་པ་དང་རུས་ལུད་ཚོང་པ། ཁྱི་དང་ཞི་མིའི་ཚང་མཁོ་འདོན་པ་
’ཞེས་བྲིས་འདུག དེས་ག་རེ་མཚོན་གྱི་ཡོད་མེད་ཁྱོད་ཚོས་ཧ་གོ་གི་མེད་དམ།
ཁོ་ཚོས་སྦོག་སེར་རྟའི་བཤས་རྭར་འཁྲིད་འགྲོ་གི་ཡོད་རེད།”
དེ་དག་གོ་སྐབས་དུད་འགྲོ་ཚང་མས་ཞེད་སྣང་ཆེན་པོས་ངུ་སྒྲ་བསྒྲགས།
དེའི་ཚེ་ན་ཐེར་ཀའི་སྒང་ལ་ཡོད་པའི་མི་དེས་རྟ་ལྕག་ཅིག་གཞུས་པ་དང་སྦྲགས་
ཐེར་ཀ་དེས་གོམ་སྟབས་སྙོམས་པོ་ཞིག་གི་ཐོག་སྒོ་རྭའི་ཕྱི་ལ་དོན། དུད་འགྲོ་ཚང་
མས་དེའི་རྗེས་སུ་རྒྱུགས་ནས་སྐད་ཤུགས་ཡོད་རྒུས་ངུ་འབོད་བྱས། རྒོད་མ་ཁྭ་ལེ་
ཝར་གྱིས་ཤུགས་ཡོད་ཚད་བརྒྱབ་ནས་མདུན་ལ་ཤོར་སྐབས། ཐེར་ཀ་དེའི་མྱུར་
ཚད་ཀྱང་རིམ་བཞིན་མགྱོགས་སུ་ཕྱིན། ཁྭ་ལེ་ཝར་གྱིས་སུག་ལག་ཆེན་པོ་དེ་དག་
བསྐུལ་ནས་རྒྱུགས་པས་འགྲོས་ཤིག་རྒྱག་ཐུབ། དེས་ན་མོས“སྦོག་སེར། སྦོག་སེར།
སྦོག་སེར་”ཞེས་ངུ་སྐད་བརྒྱབ། དེའི་དུས་སུ་སྦོག་སེར་གྱིས་ཕྱི་ནས་སྐད་ཆེན་
པོ་ཞིག་རྒྱག་གི་ཡོད་པ་གོ་བ་དང་འདྲ་བར་ཁོས་གདོང་པ་གྭ་ཞུར་དེ་ཐེར་ཀའི་
རྒྱབ་ཀྱི་སྒེའུ་ཁུང་ཆུང་ཆུང་དེ་ནས་ཕྱིར་ཕྱུང་ཙམ་བྱས།
281

ལེའུ་དགུ་པ་
ཁྭ་ལེ་ཝར་གྱིས་““སྦོག་སེར། སྦོག་སེར། དོན་ཤོག མགྱོགས་པོ་ཕྱི་ལ་དོན་ཤོག
ཁོ་ཚོས་རང་གསོད་རྩིས་བྱེད་ཀྱི་འདུག་”ཅེས་སྐད་ཤུགས་ཆེན་པོས་ངུ་འབོད་
བྱས།
དུད་འགྲོ་ཡོངས་ཀྱིས་“ཕྱི་ལ་དོན་ཤོག སྦོག་སེར། མགྱོགས་པོ་ཕྱི་ལ་དོན་
ཤོག་”ཅེས་མཉམ་དུ་སྐད་བརྒྱབ། འོན་ཀྱང་ཐེར་ཀ་དེ་མྱུར་ཤུགས་ནང་ཚུད་
པས་དུད་འགྲོ་དེ་དག་དང་ཐག་ཇེ་རིང་དུ་སོང་། རྟ་ཕོ་སྦོག་སེར་གྱིས་རྒོད་
མ་ཁྭ་ལེ་ཝར་གྱི་སྐད་ཆ་དེ་དག་གོ་བ་ཡིན་ནམ་ཡང་ན་གང་ཡིན་བརྗོད་པར་
དཀའ་ཡང་ཁོའི་ངོ་གདོང་མཐོང་རྒྱུ་མེད་པར་འགྱུར་ནས་སྐར་ཆ་འགའ་ཞིག་
ཕྱིན་རྗེས། ཐེར་ཀ་དེའི་ནང་ནས་རྡོག་རྒྱག་གཞུ་བའི་སྒྲ་ཆེན་པོ་ཞིག་གྲགས་
ཡོང་། དེ་ནི་སྦོག་སེར་གྱིས་རྡོག་རྒྱག་གཞུས་ནས་ཕྱིར་དོན་ཐབས་བྱེད་ཀྱི་ཡོད་
པ་རེད། སྦོག་སེར་གྱིས་རྡོག་རྒྱག་གཞུ་ཐེངས་འགའ་ཞིག་ལ་ཐེར་ཀ་དེ་ལྟ་བུ་
ཤིང་ཧྲུག་བཟོ་ཐུབ་པའི་དུས་ཤིག་བྱུང་མྱོང་ཡང་། སྟབས་མ་ལེགས་པར་ད་
ལྟ་ཁོའི་ཤེད་ཤུགས་དེ་དག་ཉམས་ཟིན་པས་འཁྱུག་ཙམ་ཞིག་ནས་རྡོག་རྒྱག་
གཞུ་བའི་སྒྲ་དེ་ཡང་ཆུང་དུ་སོང་ཞིང་མཐའ་མ་ཁྱོན་ནས་གོ་རྒྱུ་མེད་པ་ཆགས།
ཐབས་ཟད་འུ་ཐུག་གི་གནས་སུ་ལྷུང་བའི་དུད་འགྲོ་དེ་དག་གིས་ཐེར་ཀ་འཐེན་
མཁན་རྟ་དེ་གཉིས་ལ་ཞུ་འབུལ་བྱས་ནས་ཐེར་ཀ་བཀག་ཐབས་བྱས། ཁོ་ཚོས་
“བློ་མཐུན། བློ་མཐུན། སོ་སོའི་སྤུན་གྲོགས་བཤས་རར་མ་ཁྲིད་”ཅེས་སྐད་
ཤུགས་ཆེན་པོས་འབོད་ཀྱང༌། བྱོལ་སོང་ལྐུགས་པ་དེ་གཉིས་ནི་གཏི་མུག་གི་
གནས་སུ་ལྷུང་དྲགས་ནས་གནད་དོན་ག་རེ་ལྷག་མིན་ཤེས་ཀྱི་མེད་པས་རྣ་
ཅོག་དཀྲོང་ཙམ་བྱས་རྗེས་གོམ་སྟབས་མགྱོགས་སུ་བཏང་བ་དང་སྦྲགས། སྦོག་
སེར་གྱི་ངོ་གདོང་ཡང་སྒེའུ་ཁུང་དེ་ལས་ཡང་བསྐྱར་མངོན་མ་ཐུབ། དེའི་
283

ལེའུ་དགུ་པ་
སྐབས་སུ་དུད་འགྲོ་ཞིག་གིས་མདུན་དུ་ཤོར་ནས་ཁྲ་མ་ལྔ་ལྡན་གྱི་རྒྱས་སྒོ་དེ་
རྒྱག་དགོས་བསམ་ཡང་འཕྱིས་དྲགས། འཁྱུག་ཙམ་ཞིག་གི་རྗེས་ལ་ཐེར་ཀ་དེས་
རྒྱས་སྒོ་དེ་བརྒྱུད་ནས་གཞུང་ལམ་ཐོག་ཤོར་ཏེ་མཐོང་སའི་ཡུལ་ལས་བྲལ་ཞིང་།
དེ་ནས་བཟུང་རྟ་ཕོ་སྦོག་སེར་ཡང་མཐོང་རྒྱུ་མེད་པ་ཆགས།
ཉིན་གསུམ་གྱི་རྗེས་ལ་སྦོག་སེར་ཡུལ་ཝི་ལིང་ཏུན་གྱི་སྨན་ཁང་ནང་གྲོངས་
པ་དང་། སྨན་ཁང་དེར་སྡོད་པའི་རིང་རྟ་ཞིག་ལ་རག་ཐུབ་པའི་དོ་འཁུར་ཡོད་
ཚད་སྦོག་སེར་ལ་རག་པའི་སྐོར་ཁྱབ་བསྒྲགས་བྱས། དུད་འགྲོ་དེ་དག་ལ་གསར་
འགྱུར་དེ་ཤོད་མཁན་ནི་ཕག་ཕྲུག་སི་ཀུལ་ལཱ་ཡིན་ཞིང་། སྦོག་སེར་མ་གྲོངས་གོང་
གི་ཆུ་ཚོད་འགའ་ཞིག་ནང་ཕག་ཕྲུག་དེ་ཉིད་དངོས་སུ་སྦོག་སེར་གྱི་གམ་དུ་ཡོད་
ཚུལ་བཤད།
ཕག་ཕྲུག་དེས་རང་གི་སུག་ལག་བཀྱག་ནས་མིག་ཆུ་ཕྱིས་པ་དང་སྦྲགས་“དེ་
ནི་བློ་སེམས་ཡོངས་སུ་འགུལ་བའི་དུས་ཞིག་རེད་བཞག་”ཅེས་བཤད་རྗེས། མུ་
མཐུད་ནས་་་རྟ་ཕོ་སྦོག་སེར་གྲོངས་ལ་ཉེ་བའི་སྐབས་དེར་ཁོའི་ཉལ་ཁྲིའི་གམ་
དུ་ང་ཡོད་ཅིང་། དེའི་སྐབས་སུ་སྦོག་སེར་གྱི་ལུས་པོ་སྐྱོ་ཐག་ཆོད་ནས་སྐད་ཆ་
ཡང་ཤོད་དཀའ་བར་འདུག་པས་ཁོས་ངའི་རྣ་རྩར་རླུང་འཁོར་མ་གྲུབ་གོང་ལ་
ཁོ་ཉིད་ཀྱི་ཚེ་རྫོགས་པ་ནི་ཁོའི་སེམས་སྡུག་གཅིག་པུ་དེ་ཡིན་ཞེས་ཤུབ་ཤུབ་ཏུ་
བཤད་པ་མ་ཟད། ‘བློ་མཐུན། མདུན་བསྐྱོད་གྱིས་ཤིག གྱེན་ལོག་གི་མིང་ཐོག་
ནས་མདུན་སྐྱོད་གྱིས་ཤིག དུད་འགྲོའི་གཞིས་ཀ་ཁྲི་ལོར་བརྟན་པར་ཤོག བློ་
མཐུན་ནཱ་ཕའོ་ལིན་ཁྲི་ལོར་བརྟན་པར་ཤོག ནཱ་ཕའོ་ལིན་དུས་ནམ་ཡང་ཡང་
དག་པ་རེད་”ཅེས་པ་དེ་དག་ནི་ཁོང་གི་ཁ་ཆེམས་རེད་”ཅེས་བརྗོད།
285

ལེའུ་དགུ་པ་
ཕག་ཕྲུག་སི་ཀུལ་ལཱ་ཡི་རྣམ་འགྱུར་གློ་བུར་དུ་འགྱུར་ནས་འཁྱུག་ཙམ་རིང་
སྐད་ཆ་ཚིག་གཅིག་ཀྱང་མ་བཤད་པར་བསྡད། མུ་མཐུད་ནས་སྐད་ཆ་མ་བཤད་
གོང་དུ།ཁོས་མིག་ཆུང་ཆུང་དེས་དོགས་ཟོན་ཆེན་པོས་ཕྱོགས་གཅིག་ནས་གཞན་
ཞིག་ལ་མིག་བཤེར་ཞིག་བརྒྱབ།
རྟ་ཕོ་སྦོག་སེར་གཞིས་ཀ་ནས་ཕྱི་ལ་དབོར་བའི་དུས་དེར་གླེན་རྟགས་ཚ་
ཞིང་ཀུན་སྤྱོད་དང་བྲལ་བའི་དཀྲོག་གཏམ་ཞིག་གང་སར་བཀྲམས་པ་སྟེ། རྟ་ཕོ་
སྦོག་སེར་ཕྱི་ལ་ཁྱེར་འགྲོ་མཁན་ཐེར་ཁ་དེར་“རྟའི་བཤས་པ་”ཞེས་བྲིས་ཡོད་
པ་དུད་འགྲོ་འགའ་ཞིག་གིས་དོ་སྣང་བྱུང་བ་དེ་ལ་བལྟས་ན་དོན་དམ་དུ་རྟ་ཕོ་
སྦོག་སེར་བཤས་པའི་མདུན་དུ་བརྫངས་པའི་སྐོར་གྱི་ཕྱོགས་སྡོམ་ཧོལ་རྒྱུག་ཚ་
པོ་ཞིག་བཞག་པ་ཁོས་ཤེས་རྟོགས་བྱུང་ཞེས་བཤད་པ་མ་ཟད། དུད་འགྲོ་གང་
འདྲ་ཞིག་ཡིན་ཡང་དེ་ལྟ་བུའི་ལྐུགས་རྟགས་ཚ་པོ་ཡོང་བ་ཧ་ལམ་ཡིད་ཆེས་བྱེད་
ཐབས་མེད་པ་ཞིག་རེད་ཅེས་བཤད། ཁོས་ཁོང་ཁྲོ་ཆེན་པོས་མཇུག་མ་དབྱུག་
ཙམ་དབྱུག་ཙམ་དང༌།གནས་གཅིག་ནས་གཞན་ཞིག་ཏུ་མཆོང་ཙམ་མཆོང་ཙམ་
བྱས་ནས་ཁྱོད་ཚོས་བརྩེ་བའི་དབུ་ཁྲིད་བློ་མཐུན་ནཱ་ཕའོ་ལིན་དེ་ལས་ཡག་པ་
ཡོད་པ་ཤེས་ཀྱི་མེད་པ་ཡིན་ནམ་ཞེས་སྐད་ཤུགས་ཆེན་པོས་བཤད། དེའི་དོན་ལ་
འགྲེལ་བཤད་བྱེད་པ་སྟབས་བདེ་པོ་ཞིག་ཡིན་ཏེ། ཐེར་ཀ་དེ་སྔོན་མ་རྟའི་བཤས་
པར་བདག་ཀྱང་རྗེས་སུ་ཕྱུགས་རིགས་སྨན་པས་ཉོས་པ་རེད། འོན་ཀྱང་ཕྱུགས་
རིགས་སྨན་པས་མིང་རྙིང་པ་དེའི་ཚབ་ཏུ་མིང་གསར་པ་ཞིག་འབྲི་ལོང་བྱུང་
མེད་པས་ནོར་འཁྲུལ་དེ་དག་བྱུང་བ་རེད་ཅེས་བཤད།
287

ལེའུ་དགུ་པ་
སྐད་ཆ་དེ་དག་གོ་སྐབས་དུད་འགྲོ་དེ་དག་གི་སེམས་ནང་གི་རྡོག་ཁྲེས་ཆེན་
པོ་དེ་ཕབ་པས་སེམས་པ་ལྷོད་ཤིག་ཤིག་ཏུ་འགྱུར། ཕག་ཕྲུག་སི་ཀུལ་ལཱ་ཡིས་མུ་
མཐུད་ནས་རྟ་ཕོ་སྦོག་སེར་ཉལ་ཁྲིའི་སྟེང་དུ་ལུས་སྐབས་ཀྱི་གནས་ཚུལ། དཔེར་
ན། སྦོག་སེར་ལ་ཀུན་ཡིད་སྨོན་སྐྱེ་དགོས་པའི་ནད་གཡོག་རག་ཚུལ་དང་། ནཱ་
ཕའོ་ལིན་གྱིས་གོང་ཚད་ལ་མ་འཛེམ་པར་ཉོས་པའི་རིན་གོང་ཆེ་བའི་སྨན་རག་
ཚུལ་སོགས་རི་མོར་བཀོད་པ་ཇི་བཞིན་ཞིབ་ཚགས་པར་བཤད་པས་དུད་འགྲོ་
དེ་དག་གི་དོགས་གཞི་ཡོད་ཚད་མེད་པ་བཟོས་པ་མ་ཟད། འདས་པོ་དེ་ཉིད་མ་
མཐར་ཡང་བདེ་སྐྱིད་དང་ལྡན་པའི་ངང་ནས་གྲོངས་བ་རེད་བསམས་པས་བློ་
མཐུན་ཞིག་གྲོངས་བ་ལས་བྱུང་བའི་སེམས་སྡུག་ཀྱང་ཇེ་ཡང་དུ་སོང་།
དེ་རྗེས་ཀྱི་རེས་གཟའ་ཉི་མའི་ཞོགས་ཚོགས་སྐབས་ནཱ་ཕའོ་ལིན་དངོས་སུ་
ཡོང་ནས་རྟ་ཕོ་སྦོག་སེར་གྱི་མིང་ཐོག་ནས་གཏམ་བཤད་སྟབས་བདེ་ཞིག་བྱས་
པ་ལ། བརྗེད་པར་དཀའ་བའི་བློ་མཐུན་འདས་པོ་དེའི་སྐུ་ཕུང་གཞིས་ཀའི་ནང་
དབོར་ནས་དུར་འཇུག་བྱེད་ཐབས་མེད་ཀྱང་། ཁོས་གཞིས་ཀའི་མ་ཁང་གི་ལྡུམ་
རྭ་ལས་ཤིང་ཚའི་མེ་ཏོག་ཆུན་པོ་ཆེན་པོ་ཞིག་བཟོས་ནས་རྟ་ཕོ་སྦོག་སེར་གྱི་དུར་
སར་སྐྱེལ་བར་བཀའ་བཏང་ཚར་ཚུལ་དང་། ཉིན་ཤས་ཀྱི་རྗེས་སུ་ཕག་པའི་ཁྲོད་
དུ་རྟ་ཕོ་སྦོག་སེར་ལ་དྲན་གསོ་བྱེད་པའི་གསོལ་སྟོན་ཞིག་བཤོམ་རྩིས་ཡོད་ཚུལ།
དེ་བཞིན་དུ་རྟ་ཕོ་སྦོག་སེར་གྱིས་གཅེས་པར་འཛིན་པའི་གདམས་ངག་“ངས་
ལས་ཀ་ཧུར་ཙམ་བྱེད་ཀྱི་ཡིན་”ཞེས་པ་དང་“ནཱ་ཕའོ་ལིན་དུས་ནམ་ཡང་ཡང་
དག་རེད་”ཅེས་པ་གཉིས་དྲན་སྐུལ་བྱེད་ཀྱིན་དུ་གཏམ་བཤད་མཇུག་བསྒྲིལ་བ་
དང་སྦྲགས་དུད་འགྲོ་ཚང་མས་དེ་དག་རང་རང་གི་གདམས་ངག་ཆགས་པ་བྱ་
དགོས་ཞེས་མངག་བྱ་བྱས།
289

ལེའུ་དགུ་པ་
གཏན་འཁེལ་ཟིན་པའི་གསོལ་སྟོན་གྱི་ཉིན་མོ་དེར་ཅ་ལག་ཙག་ཙིག་
འཚོང་མཁན་ཐེར་ཁ་ཞིག་ཝི་ལིང་ཏུན་ནས་ཡོང་སྟེ་ཤིང་སྒམ་ཆེན་པོ་ཞིག་
གཞིས་ཀའི་མ་ཁང་ནང་དུ་བསྐྱལ། དེའི་དགོང་མོ་སྐད་ཤུགས་ཤིན་ཏུ་ཆེ་བའི་
གཞས་སྒྲའི་རྗེས་སུ་ཚད་ལས་འདས་པའི་རྩོད་སྒྲ་བསྒྲགས་ཤིང་། ཆུ་ཚོད་བཅུ་
གཅིག་ཙམ་ལ་དཀར་ཡོལ་བཅགས་པའི་སིང་སྒྲའི་ནང་མཇུག་བསྒྲིལ། དེའི་ཕྱི་
ཉིན་ཉིན་གུང་བར་དུ་གཞིས་ཀའི་མ་ཁང་ནང་འགུལ་སྐྱོད་བྱ་མཁན་གཅིག་
ཀྱང་མ་བྱུང་། འོན་ཀྱང་ཕག་པ་དེ་དག་ལ་དེ་སྔོན་གང་ཞིག་ལས་དངུལ་སྨར་
བྱུང་བ་དེས་ཡང་བསྐྱར་ཨ་རག་ཝི་སི་ཀི་སྒམ་གང་ཉོས་ཡོད་པའི་སྐོར་གྱི་ལབ་
གླེང་གིས་ཁྱབ།
291

ལེའུ་བཅུ་པ་
ལེའུ་བཅུ་པ།
ལོ་ཤས་སོང་ཞིང་། དུས་ཚིགས་འགྱུར་བ་འགྲོ་བ་དང་སྦྲགས་དུད་འགྲོ་
ཚེ་ཐུང་བ་དེ་དག་ཀྱང་དུས་དང་མཉམ་དུ་འདས་ཟིན། རྒོད་མ་ཁྭ་ལེ་ཝར་དང་
བོང་ང་རྒན་པཎ་ཅ་མིན། ཕོ་རོག་མུ་སེ་སི། ཕག་པ་འགའ་ཞིག་ཕུད། གྱེན་ལོག་
གོང་གི་གནས་ཚུལ་ཅི་འདྲ་ཡིན་མིན་ཤོད་ཐུབ་མཁན་མེད་པའི་དུས་དེ་ཤར།
ར་རྒན་མུ་རིལ་དང་། ཁྱི་སྦུ་ལུའུ་སྦེལ་དང་ཅའ་སིལ། ཕིང་ཆར་བཅས་
ཤི་ཚར་ལ། སྐུ་ཞབས་ཇུང་སི་ཡང་རྒྱལ་ཁམས་དེའི་ཡུལ་གྲུ་གཞན་ཞིག་ཏུ་ར་
བཟིའི་ཁང་པ་ཞིག་གི་ནང་དུ་གྲོངས། ད་ལྟ་རྒྱུས་མངའ་ཡོད་པའི་དུད་འགྲོ་
རེ་གཉིས་ཕུད། གཞན་དག་གིས་ཕག་གསེབ་སི་ནའོ་སྦའོ་དང་རྟ་ཕོ་སྦོག་སེར་
གཏིང་བརྗེད་དུ་སོང་། རྒོད་མ་ཁྭ་ལེ་ཝར་ལོ་ན་རྒས་ཤིང་རྒྱགས་པ་ཆགས་
པས། མོའི་སུག་ལག་གི་ཚིགས་དེ་དག་རེངས་པོར་འགྱུར་ཁར་མིག་ཀྱང་མིག་
ཆུ་འཛར་འཛར་ཞིག་ཏུ་གྱུར་ལ་ཉེ། མོའི་རྒན་ཡོལ་གྱི་ལོ་ཚོད་འདས་ནས་ལོ་
གཉིས་ཕྱིན་ཚར་ཡང་། དོན་དམ་དུ་དངོས་སུ་རྒན་ཡོལ་ཐོབ་པའི་དུད་འགྲོ་
གཅིག་ཀྱང་མ་བྱུང་ལ། རྩྭ་རའི་ཟུར་དུ་རྒན་ཡོལ་ཞུས་པའི་དུད་འགྲོ་སྡོད་ས་
ཟུར་དུ་བཀོད་སྒྲིག་བྱ་རྒྱུའི་སྐོར་གྱི་སྐད་ཆ་དེ་མ་བཤད་པར་ཡང་དུས་ཡུན་
རིང་པོ་ཞིག་འདས་ཟིན། ནཱ་ཕའོ་ལིན་ནི་ད་ལྟ་ལྗིད་ཚད་རྒྱ་མ་སུམ་བརྒྱ་ལྷག་
ཙམ་ཡོད་པའི་ཕག་གསེབ་དར་མ་ཞིག་ཆགས་ཡོད་ཅིང་། ཕག་ཕྲུག་སི་ཀུལ་ལཱ་
ནི་རྒྱགས་ཐག་ཆོད་ནས་མིག་ཀྱང་གདང་ཐུབ་ཚད་ཅིག་ཆགས། བོང་རྒན་པཎ་
ཅ་མིན་གཅིག་པུར་འགྱུར་བ་དེ་ཙམ་ཕྱིན་མེད་དེ། མཆུ་ཏོའི་གཡས་གཡོན་
གྱི་སྤུ་དེ་དག་ཅུང་ཟད་དཀར་པོ་ཆགས་པ་དང་། རྟ་ཕོ་སྦོག་སེར་གྲོངས་རྗེས།
293

ལེའུ་བཅུ་པ་
བོང་རྒན་དེ་སྔར་བས་སྣ་ཐུང་ཞིང་ཁ་སྦུག་ལྗི་བར་ཕྱིན་པ་ཙམ་ལགས།
དེང་གི་དུས་སུ་གཞིས་ཀའི་ནང་དུད་འགྲོ་སྔོན་ལས་མང་བ་ཡོད་ཀྱང་། སྔོན་མ་
ཁོ་ཚོས་རེ་བ་བྱས་པ་ནང་བཞིན་ཕོན་ཆེན་པོ་ཞིག་ཆགས་མ་ཐུབ། གཞིས་ཀའི་
ནང་སྐྱེས་པའི་དུད་འགྲོ་མང་པོ་ཞིག་གི་ངོས་ནས་བཤད་ན། གྱེན་ལོག་ནི་ངག་
ཐོག་ལས་བརྒྱུད་པའི་སྲོལ་རྒྱུན་ཁ་གསལ་མེད་པ་ཞིག་ཡིན་པ་དང་། ཡང་གནས་
གཞན་ནས་ཉོས་པའི་དུད་འགྲོ་དེ་དག་གཞིས་ཀར་མ་འབྱོར་གོང་དུ་གྱེན་ལོག་
སྐོར་གོ་མྱོང་ཡང་མེད་པ་ཤ་སྟག་ལགས། ད་ལྟ་གཞིས་ཀ་དེར་ཁྭ་ལེ་ཝར་ཕུད་
པའི་རྟ་གསུམ་ཡོད་ཅིང་། ཁོ་ཚོ་ནི་གཟུགས་སྟོབས་ཆེ་ལ་ཤ་ཤེད་རྒྱས་པའི་དུད་
འགྲོ་ཡིན་པ་མ་ཟད། ལས་ལ་ཧུར་བརྩོན་ཆེ་བའི་བློ་མཐུན་ཡག་པོ་ཤ་སྟག་ཀྱང་
ལགས། འོན་ཀྱང་ཁོ་ཚོ་ཤིན་ཏུ་ལྐུགས་པས་ཡིག་འབྲུ་ཀ་ཁ་གཉིས་ལས་ཤེས་ཐུབ་
མཁན་གཅིག་ཀྱང་མ་བྱུང་། རྟ་དེ་དག་གིས་གྱེན་ལོག་དང་དུད་འགྲོའི་རིང་
ལུགས་ཀྱི་རྩ་དོན་སྐོར་ལ་གཞན་དང་ལྷག་པར་དུ་རྒོད་མ་ཁྭ་ལེ་ཝར་གྱིས་ག་རེ་
བཤད་པ་ཚང་མ་དང་ལེན་བྱེད་ཀྱི་ཡོད་ལ། རྒོད་མ་ཁྭ་ལེ་ཝར་ལ་མ་བུ་ལྟ་བུའི་
བརྩི་བཀུར་བྱེད་ཀྱི་ཡོད་ཀྱང་། ཁོ་ཚོས་གྱེན་ལོག་དང་དུད་འགྲོའི་རིང་ལུགས་ལ་
ཡང་སྙིང་གོ་བ་ཇི་ཙམ་ལོན་མིན་ནི་སུས་ཀྱང་དཔོག་པར་དཀའ།
ད་ལྟ་གཞིས་ཀ་དེ་ཕྱུག་ཏུ་སོང་ཁར།གཞིས་ཀའི་བཀོད་སྒྲིག་ཀྱང་ལེགས་
སུ་ཕྱིན་ཡོད། སྐུ་ཞབས་ཕིལ་ཁིང་ཏུན་ལས་ཞིང་ཁ་གཉིས་ཉོས་ནས་རྒྱ་སྐྱེད་
བྱས་ཤིང་། མཐའ་མཇུག་རླུང་འཁོར་བསྐྲུན་པའི་ལས་ཀ་ཡང་ལེགས་གྲུབ་ཡག་
པོ་བྱུང་བས་ད་ལྟ་གཞིས་ཀ་དེར་རང་ཉིད་ཀྱི་སྙེ་ཆག་བསྐོར་བྱེད་འཕྲུལ་ཆས་
ཡོད་ལ་འཇམ་རྩྭ་འདྲེན་བྱེད་ཀྱི་གློག་གི་སྐས་ཀ་ཡང་ཡོད་པ་མ་ཟད།
295

ལེའུ་བཅུ་པ་
མང་དག་ཅིག་གསར་དུ་བསྐྲུན། བར་མི་ཝེམ་སྦེར་གྱིས་ཀྱང་འཁོར་ལོ་གཉིས་
ཡོད་པའི་ཐེར་ཁ་ཞིག་ཉོས། འོན་ཀྱང་རླུང་འཁོར་དེ་འོད་སྣང་མཁོ་འདོན་བྱ་
བྱེད་དུ་རྩ་བ་ནས་བེད་སྤྱོད་མ་བྱས་པར་མ་རྨོས་ལོ་ཏོག་འཐག་ཆེད་དུ་བཀོལ་
སྤྱོད་བྱས་པས་གཞིས་ཀར་དངུལ་སྨར་ཁེ་ཕན་མང་པོ་ཞིག་བཟོ་ཐུབ་པ་བྱུང་། ད་
ལྟ་དུད་འགྲོ་དེ་དག་གིས་རླུང་འཁོར་གཞན་ཞིག་བསྐྲུན་ཆེད་ལས་ཀ་ཧུར་བརྩོན་
བྱེད་ཀྱི་ཡོད་ཅིང་། ཤོད་ཚུལ་ལ་རླུང་འཁོར་དེ་ལེགས་གྲུབ་བྱུང་ན། གློག་འདོན་
འཕྲུལ་ཆས་སྒྲིག་གི་རེད་ཟེར། འོན་ཀྱང་རླུང་འཁོར་ཐོག་མ་བསྐྲུན་པའི་སྐབས་སུ།
ཕག་གསེབ་སི་ནའོ་སྦའོ་ཡིས་དུད་འགྲོ་དེ་དག་བསམ་ཚོད་བྱེད་དུ་བཅུག་པའི་
ལོངས་སྤྱོད་འཚོ་བའི་སྐོར་གྱི་སྐད་ཆ་སྟེ། དུད་འགྲོའི་ཚང་ལ་གློག་དང་ཆུ་ཚ་
གྲང་ཡོད་པ་དང་། ཉིན་གསུམ་ལས་ལས་ཀ་བྱ་མི་དགོས་པ་སོགས་ད་ལྟ་འཇའ་
བཞིན་དུ་ཡལ་ཞིང་། དེ་ལྟ་བུ་ནི་དུད་འགྲོའི་རིང་ལུགས་ཀྱི་རྩ་དོན་དང་འགལ་
བ་རེད་ཅེས་ནན་བསྒྲགས་བྱས་པ་མ་ཟད། བདེ་སྐྱིད་དངོས་ནི་ལས་ཀ་ཧུར་པོ་
བྱེད་པ་དང་འཚོ་བ་ཉམ་ཐག་སྐྱེལ་བ་དེ་རེད་ཅེས་ནཱ་ཕའོ་ལིན་གྱིས་བཤད།
གང་ལྟར་ཡང་དུད་འགྲོ་ཕྱུག་པོ་མ་ཆགས་ཀྱང་གཞིས་ཀ་དེ་སྔར་ལལས་
ཕྱུག་ཏུ་ཕྱིན། དུད་འགྲོ་དེ་དག་ནང་ཕག་པ་དང་ཁྱི་ཚུད་མེད། གཅིག་བྱས་ན་
དེའི་རྒྱུ་མཚན་ནི་ད་ལྟ་གཞིས་ཀའི་ནང་ཕག་པ་དང་ཁྱི་ཤིན་ཏུ་མང་བ་དེས་
ཡིན་སྲིད། ཕག་པ་དང་ཁྱི་དེ་དག་གིས་རང་གི་ལུགས་སྲོལ་ཇི་བཞིན་ལས་ཀ་
བྱེད་ཀྱི་ཡོད་པ་ནི་ཕག་ཕྲུག་སི་ཀུལ་ལཱ་ཡིས་འགྲེལ་བཤད་བྱས་པ་ལྟར་ཏེ། ཁོ་
ཚོས་གཞིས་ཀའི་དོ་དམ་དང་སྒྲིག་འཛུགས་ཐད་ལས་ཀ་རྫོགས་མཐའ་མེད་
པ་ཞིག་བྱེད་ཀྱི་ཡོད་ཅིང་། ལས་ཀ་དེ་དག་ལས་མང་ཆེ་བ་དུད་འགྲོ་གཞན་
297

ལེའུ་བཅུ་པ་
དག་གིས་འགྲུབ་མི་ཐུབ་པ་ནི་དུད་འགྲོ་དེ་དག་གཏི་མུག་གི་གནས་སུ་ལྷུང་
དྲགས་ཏེ་ཧ་གོ་གི་མ་རེད་ཟེར། དཔེར་ན། ཕག་པ་སི་ཀུལ་ལཱ་ཡིས་བཤད་པ་ལྟར་
ན། ཕག་པ་དེ་དག་གིས་ཉིན་ལྟར་ལས་ཤུགས་མང་པོ་ཞིག་བེད་སྤྱོད་བྱས་ནས་
“ཡིག་ཆ་”དང་། “སྙན་ཞུ།” “ཟིན་ཐོ།” “བརྗེད་ཐོ་”ཞེས་པ་སོགས་ཡ་མཚན་
ཆེ་བའི་དོན་དག་གཅོད་ཀྱི་ཡོད་ཅིང་། དེ་དག་ནི་ཡི་གེ་ཞིབ་ཅིང་ཚགས་པར་
བྲིས་པའི་ཤོག་བུ་ཡིན་ལ། .བྲིས་ཚར་མ་ཐག་ཏུ་སླར་ཡང་ཐབ་ཀྱི་ནང་བླུགས་
ནས་མེ་བསྲེག་གཏོང་གི་ཡོད་ཀྱང་། དེ་ནི་གཞིས་ཀ་ཡོངས་ཀྱི་བདེ་སྐྱིད་ཀྱི་ཆེད་
དུ་གཉེར་བའི་དོན་དག་གལ་ཆེ་ཤོས་དེ་རེད་ཅེས་ཕག་པ་སི་ཀུལ་ལཱ་ཡིས་བཤད།
གང་ལྟར་ཕག་པ་དང་ཁྱི་གཉིས་ཀས་རང་གི་ངལ་རྩོལ་ལ་བརྟེན་ནས་བཟའ་
ཆས་ཏིལ་འབྲུ་ཙམ་ཡང་ཐོན་སྐྱེད་བྱེད་ཀྱི་མེད་ཀྱང་ཁོ་ཚོའི་མགོ་གྲངས་མང་པོ་
ཡོད་པ་མ་ཟད།ཟས་ཀྱི་དང་ཁ་ཡང་རྟག་པར་ལེགས་པོ་ཡོད།
དུད་འགྲོ་གཞན་དག་གི་ངོས་ནས་བཤད་ན། ཁོ་ཚོའི་འཚོ་བ་ལ་འགྱུར་
བ་ཁྱོན་ནས་བྱུང་མེད་པ་ཁོ་ཚོས་ཤེས་ཀྱི་ཡོད། དེ་ནི་རྒྱུན་དུ་བཀྲེས་ལྟོགས་ནང་:
གནས་ཤིང་། སོག་མའི་སྒང་ཉལ་ལ། རྫིང་ནས་ཆུ་འཐུང་བ། ཞིང་ཁའི་ནང་
ལས་ཀ་བྱ་རྒྱུ་དང་། དགུན་ཁ་གྲང་ངར་གྱིས་མནར་ཞིང་། དབྱར་ཁ་སྦྲང་ནག་
གིས་སྡུག་པོ་གཏོང་བ་དེ་དག་ཡིན། མཚམས་རེ་དུད་འགྲོ་བགྲེས་པ་དེ་དག་
གིས་ཁོ་ཚོའི་དྲན་ཤེས་གསལ་ལ་མ་གསལ་དེ་འདེད་ནས་གྱེན་ལོག་ལེགས་གྲུབ་
བྱུང་རྗེས་ཀྱི་ཉིན་ཤས་ཏེ། ཇུང་སི་ཕྱིར་འབུད་བྱས་ཚར་ཙམ་སྐབས་དང་ད་
ལྟའི་འཚོ་བ་གཉིས་བར་ག་རེ་ཡག་པ་ཡོད་མིན་ཤེས་ཐབས་བྱས། འོན་ཀྱང་ད་
ལྟའི་འཚོ་བ་དང་བསྡུར་རུང་བའི་སྔོན་མའི་གནས་ཚུལ་གང་ཡང་དྲན་གྱི་མེད་
299

ལེའུ་བཅུ་པ་
པས་ཕག་པ་སི་ཀུལ་ལཱ་ཡིས་བཀླགས་པའི་རྩིས་ཐོར་འཚོ་བ་ཉིན་རེ་བཞིན་ཡག་
ཏུ་འགྲོ་གི་ཡོད་པའི་སྐོར་ལས་གཞན་གྱི་གནས་ཚུལ་གང་ཡང་ཤོད་མ་ཐུབ།
གནད་དོན་དེར་འགྲེལ་བཤད་བྱ་ཁག་པོ་ཡོད་པ་དུད་འགྲོ་དེ་དག་གིས་ཤེས་ཀྱི་
ཡོད་ལ། དེང་གི་དུས་སུ་གནད་དོན་དེ་ལྟ་བུར་བསམ་བློ་གཏོང་བའི་དུས་ཚོད་
ཀྱང་མེད། བོང་རྒན་པཎ་ཅ་མིན་གཅིག་པུས་ཁོའི་ཚེ་རིང་པོ་དེའི་ནང་བྱུང་བའི་
གནས་ཚུལ་ཚང་མ་ཇི་མ་ཇི་བཞིན་དུ་བརྗོད་ཐུབ་ཀྱི་ཡོད་པར་བཤད་པ་མ་ཟད།
འཇིག་རྟེན་ཐོག་ཡོད་པ་གང་དག་སྔོན་མ་དེ་ལྟར་ཡིན་ལ་ཕྱིས་འབྱུང་ཡང་དེ་
ལྟར་ཡིན་པ་ལས་ལེགས་ཉེས་གང་དུའང་འགྲོ་མི་སྲིད་ཅིང་། དེ་དག་ནི་བཀྲེས་
ལྟོགས་དང་། ངལ་དུབ། ཡིད་ཐང་ཆད་དགོས་པའི་གནས་བབ་བཅས་ཡིན་ལ།
དེ་ནི་འཇིག་རྟེན་གྱི་ཆོས་ཉིད་འགྱུར་བ་གཏོང་ཐབས་མེད་པ་ཞིག་རེད་ཟེར།
འོན་ཀྱང་དུད་འགྲོ་དེ་དག་གིས་ཕུགས་རེ་རྩ་བ་ནས་དོར་མྱོང་མེད། དེ་
ཡང་ཁ་གསལ་ཙམ་ཞིག་བཤད་ན། ཁོ་ཚོས་དུད་འགྲོའི་གཞིས་ཀའི་ཁོངས་མི་
ཞིག་ཡིན་པའི་གཟི་བརྗིད་དང་སྤོབས་ཉམས་དེ་འཁྱུག་ཙམ་ཡང་དོར་མྱོང་
མེད་ཅིང་། ཁོ་ཚོའི་གཞིས་ཀ་དེ་ནི་རྒྱལ་ཁམས་དབྱིན་ཀ་ལཎ་ཞེས་པ་དེའི་ནང་
དུ་དུད་འགྲོར་དབང་ཞིང་དུད་འགྲོས་ཁ་ལོ་བསྒྱུར་བའི་གཞིས་ཀ་གཅིག་པུ་
དེ་ཡིན་པས། དུད་འགྲོ་དེ་དག་ཁྲོད་སྔར་ནས་ཡོད་པའི་དུད་འགྲོ་དང་། ཕྱིས་
སུ་སྐྱེས་པའི་དུད་འགྲོ ཡང་ན་ཕྱིས་སུ་ཐག་རིང་ཡུལ་ནས་ཁྲིད་ཡོང་བའི་དུད་
འགྲོ་སོགས་གང་འདྲ་ཞིག་ཡིན་ཡང་དེར་སྤོབས་པ་མི་བྱེད་མཁན་གཅིག་ཀྱང་
མེད། དུད་འགྲོ་དེ་དག་གིས་མེ་མདའི་སྒྲ་གོ་ཞིང་། དར་ཤིང་སྟེང་དུ་ལྷབ་
ལྷུབ་གཡོ་བཞིན་པའི་དར་ཆ་སྔོ་ལྗང་དེ་མཐོང་སྐབས། རྫོགས་མཐའ་མེད་
301

ལེའུ་བཅུ་པ་
པའི་སྤོབས་པས་ཁོ་ཚོའི་སྙིང་ཁམས་བཀངས་པས། ཁོ་ཚོའི་གཏམ་གླེང་གི་བརྗོད་
གཞི་ཡང་དཔའ་ངར་ཆེ་བའི་འདས་དུས་དང་། ཇུང་སི་ཕྱིར་བསྐྲད་བྱས་ཚུལ།
སྤྱོད་ཁྲིམས་དོན་ཚན་བདུན་འབྲི་ཚུལ། རླབས་ཆེན་དམག་འཁྲུག་ནང་བཙན་
འཛུལ་པ་མིའི་རིགས་གཏོར་ཕམ་བཏང་ཚུལ་བཅས་ཀྱི་ཕྱོགས་སུ་འགྱུར་འགྲོ་གི་
ཡོད། དུད་འགྲོ་དེ་དག་གིས་རྨི་ལམ་རྙིང་པ་དེ་དག་རྩ་བ་ནས་དོར་མྱོང་མེད་
དེ། ཁོ་ཚོས་མུ་མཐུད་ནས་ཕག་རྒན་མཱ་ཇོར་གྱིས་ལུང་བསྟན་བྱས་པའི་དུད་─
འགྲོའི་སྤྱི་མཐུན་རྒྱལ་ཁབ་དང་དབྱིན་ཇིའི་ས་གཞི་སྔོ་མཐིང་མཐིང་དེའི་སྟེང་མི་
ཡི་རྐང་རྗེས་མེད་པ་ཤར་བའི་དུས་སོགས་ལ་ཡིད་ཆེས་བྱེད་ཀྱི་ཡོད། དེ་ནི་ཉིན་
ཞིག་ལ་ཏན་ཏན་ཡོང་རྒྱུ་རེད། གཅིག་བྱས་ན་མགྱོགས་པོ་ཡོང་མི་སྲིད། གཅིག་
བྱས་ན་ད་ལྟ་འཚོ་གནས་བྱེད་བཞིན་པའི་དུད་འགྲོ་དེ་དག་གི་ཚེ་ཐོག་ལ་མངོན་
འགྱུར་ཡོང་མི་སྲིད། འོན་ཀྱང་དེ་ནི་ཏན་ཏན་ཡོང་གི་རེད། ཐ་ན་དབྱིན་ཇིའི་
དུད་འགྲོ་ཞེས་པའི་གཞས་དེ་ཡང་ལྐོག་ཏུ་གང་སར་སྐད་ཤུགས་ཆུང་ངུས་གཏོང་
གི་ཡོད་ཅིང་། དོན་དངོས་ཐོག་ད་ལྟ་གཞིས་ཀར་ཡོད་པའི་དུད་འགྲོ་ཡོད་ཚད་
ཀྱིས་གཞས་དེ་ཤེས་ཀྱི་ཡོད། ཡིན་ནའང་སྐད་ཤུགས་ཆེན་པོས་གཞས་དེ་གཏོང་
ནུས་མཁན་གཅིག་ཀྱང་མེད། ཁོ་ཚོའི་འཚོ་བ་དཀའ་ལས་ཁག་པོ་ཡོད་པ་དང་།
ཡང་ན་ཁོ་ཚོའི་རེ་འདུན་འགའ་ཞིག་དོན་ཐོག་ཏུ་འཁྱོལ་ཐུབ་པ་བྱུང་མེད་སྲིད།
འོན་ཀྱང་ཁོ་ཚོས་ཤེས་པ་ནི་ཁོ་ཚོ་དང་དུད་འགྲོ་གཞན་དག་མི་འདྲ་བ་དེ་ཡིན་
ཏེ། ཁོ་ཚོ་བཀྲེས་ལྟོགས་ཀྱིས་མནར་ཡང་། དེ་ནི་སྡུག་རྩུབ་ཆེ་བའི་མིའི་རིགས་ལ་
བཟའ་ཆས་སྤྲད་པ་ལས་བྱུང་བ་ཞིག་མ་ཡིན་ལ། ངལ་དུབ་ངལ་རྩོལ་ནང་ཞུགས་
པ་ནི་དུད་འགྲོ་སོ་སོའི་ཆེད་དུ་རེད། དུད་འགྲོ་དེ་དག་རྐང་པ་གཉིས་ལ་བརྟེན་
303

ལེའུ་བཅུ་པ་
ནས་འགྲོ་མཁན་མེད་ལ་དུད་འགྲོ་ཞིག་གིས་དུད་འགྲོ་གཞན་ཞིག་ལ་“སྦྱིན་
བདག་”ཅེས་འབོད་དགོས་ཀྱང་མེད་པ་ནི་དུད་འགྲོ་ཚང་མ་འདྲ་མཉམ་རེད།
དབྱར་སྟོད་ཀྱི་ཉིན་ཞིག་ལ་ཕག་པ་སི་ཀུལ་ལཱ་ཡིས་ལུག་དེ་དག་ཁོ་དང་
མཉམ་དུ་འགྲོ་དགོས་པའི་བཀའ་བཏང་ནས་གཞིས་ཀའི་ཟུར་གཞན་ཞིག་ཏུ་
སྟག་མ་ཤིང་གང་སར་སྐྱེས་ཡོད་པའི་ས་རྒོད་ཅིག་ཡོད་པ་དེར་ཁྲིད། ཕག་པ་སི་
ཀུལ་ལཱ་ཡི་བལྟ་སྐུལ་འོག་ལུག་དེ་དག་གིས་ཉི་མ་ཧྲིལ་པོ་གཅིག་ཤིང་གི་ལོ་མ་
བཟའ་བཞིན་བསྡད། དགོང་དྲོ་ཕག་པ་དེ་ལོག་འགྲོ་སྐབས་གནམ་གཤིས་དྲོ་པོ་
ཡོད་སྟབས་ལུག་དེ་དག་རང་སར་སྡོད་དགོས་ཞེས་བཤད་པ་ལྟར་ལུག་དེ་དག་
གིས་གཟའ་འཁོར་གཅིག་གི་རིང་ས་ཆ་དེ་གར་བསྡད་ཅིང་། དེའི་རིང་ལ་དུད་
འགྲོ་གཞན་དག་གིས་ཁོ་ཚོ་གཅིག་ཀྱང་མ་མཐོང་།ཕག་པ་སི་ཀུལ་ལས་ཉིན་རེའི་
དུས་ཚོད་མང་ཆེ་བ་ལུག་དེ་དག་དང་མཉམ་དུ་བསྐྱལ་ཞིང་། ཕག་པ་དེས་ཁོ་
ཚོར་གཞས་གསར་པ་ཞིག་སློབ་ཀྱི་ཡོད་སྟབས་ཁ་ཁུ་སིམ་པའི་གནས་ཤིག་དགོས་
ཀྱི་འདུག་ཟེར།
དེ་ནི་ལུག་དེ་དག་ལོག་ཡོང་རྗེས་ཀྱི་ཕྱི་དྲོ་སྟེ། དུད་འགྲོ་དེ་དག་གིས་ལས་
མཚམས་བཞག་ནས་གཞིས་ཀའི་མ་ཁང་ཕྱོགས་སུ་ལོག་ཡོང་སྐབས། སྒོར་རྭའི་
ནང་ནས་རྟ་ཞིག་གིས་འཚེར་སྐད་སྐྱི་གཡའ་བ་ཞིག་བསྒྲགས་པ་ཐོས། དུད་འགྲོ་
དེ་དག་ཧང་སང་ནས་རང་སར་བསྡད། དེ་རྗེས་འཚེར་སྐད་སླར་ཡང་བསྒྲགས་
པས། དུད་འགྲོ་དེ་དག་གིས་སྒོ་རྭའི་ཕྱོགས་སུ་སྦར་ཀ་གློད་ནས་བསྐྱོད་པས་རྒོད་
མ་ཁྭ་ལེ་ཝར་གྱི་ག་རེ་མཐོང་བ་ཁོ་ཚོས་ཀྱང་མཐོང་།
305

ལེའུ་བཅུ་པ་
ཕག་པས་རྒྱབ་ཀྱི་སུག་ལག་ལ་བརྟེན་ནས་ཀེར་ལངས་བྱས་ཏེ་འགྲོ་ཡི་འདུག
རེད་འདུག དེ་སི་ཀུལ་ལཱ་རེད་འདུག སྟབས་ཅུང་ཟད་མ་བདེ་བར་ཡོད་པ་
ནི་ཁོའི་ལུས་སྒྲོམ་ལྗིད་པོ་དེ་ཚུལ་དེ་ལྟ་བུར་བྱེད་པར་གོམས་མེད་པ་ལྟ་བུར་སྣང་
ཡང་། ཁོས་ཁྱར་ཁྱོར་རྩ་བ་ནས་མ་བྱས་པར་སྒོ་རྭ་བརྒྱུད་ནས་དལ་བུས་བསྐྱོད།
འཁྱུག་ཙམ་ཞིག་གི་རྗེས་སུ་གཞིས་ཀའི་མ་ཁང་གི་སྒོ་ནས་ཕག་པ་ཁྱུ་ཞིག་གིས་
རྒྱབ་ཀྱི་སུག་ལག་གཉིས་པོར་བརྟེན་ནས་གོམ་འགྲོས་བྱེད་བཞིན་དུ་མར་དོན་
ཡོང་། དེ་ལྟར་གོམ་འགྲོས་བྱ་བའི་བྱང་ཚད་མི་འདྲ་བ་ཡོད་པ་མ་ཟད། ཕག་པ་
རེ་གཉིས་ཤིག་ཁྱར་ཁྱོར་བྱ་ཚུལ་ལ་བལྟས་ན་ཁོ་ཚོར་ཁར་རྒྱུག་ཅིག་དགོས་ཀྱི་
ཡོད་པ་འདྲ། གང་ལྟར་ཡང་ཕག་པ་ཚང་མས་སྒོ་རྭའི་ནང་དུ་དེ་ལྟར་དུ་གོམ་
འགྲོས་ལེགས་པོ་ཞིག་བྱས་ནས་ཡོང་། ཕག་པ་དེ་དག་གི་རྗེས་སུ་ཁྱི་སྐད་ཆེན་
པོ་ཞིག་དང་བྱ་ཕོ་ནག་པོ་དེའི་བྱ་སྐད་རྣ་ལ་གཟན་པ་ཞིག་གྲགས་རྗེས། ནཱ་ཕའོ་
ལིན་གྱིས་བརྗིད་ཉམས་དོད་པོས་ཀེར་འགྲོ་བྱས་ཤིང་། གཡས་གཡོན་ལ་མཐོང་
ཆུང་ཚ་བའི་མིག་བརྡ་ཞིག་དབྱུག་བཞིན་དུ་དོན་ཡོང་ཞིང་། ཁོའི་ཉེ་འཁོར་དུ་
ཁྱི་དེ་དག་གིས་སྐྱིད་མཆོང་རྒྱག་གིན་ཡོང་།
ནཱ་ཕའོ་ལིན་གྱི་ཕག་སུག་བར་དུ་རྟ་ལྕག་ཅིག་འཁྱེར་འདུག
སྒོ་རྭ་ཆེན་པོ་དེ་དབེན་གནས་ལྟ་བུར་གྱུར་ཏེ་སྐབས་ཤིག་གི་རིང་ལ་ཁ་ཁུ་
སིམ་པོར་ཡ་མཚན་ཞིང་ཞེད་ཐག་ཆོད་པའི་དུད་འགྲོ་དེ་དག་གིས་
གནས།
གཤིབ་གཤིབ་ཏུ་བསྡད་ནས་ཕག་པས་རུ་སྟར་བསྒྲིགས་ཏེ་སྒོ་རྭའི་ནང་དུ་
དལ་བུས་འགྲོ་བར་བལྟས། གནམ་ས་མགོ་རྟིང་ལོག་པ་ལྟ་བུའི་སྣང་བ་ཞིག་
འཆར། མ་གཞི་ལོ་མང་རིང་ཁོ་ཚོས་ཁྱི་ཡིས་འཇིགས་སྐུལ་འོག་འཚོ་གནས་བྱས་
307

ལེའུ་བཅུ་པ་
སྟབས།དོན་དག་ཆེ་ཆུང་ག་རེ་ཡིན་ཡང་དེར་འཁང་ར་མི་བྱེད་པ་དང་དགག་པ་
མི་རྒྱག་པའི་གོམས་སྲོལ་ཞིག་ཆགས་ཡོད་ཀྱང་། ཧ་ལས་ཧང་སང་ལས་སད་རྗེས་
དུད་འགྲོས་གོམས་སྲོལ་དེ་དག་བརྩིས་མེད་དུ་བཏང་ནས་མ་འདོད་པའི་སྐད་ཆ་
ཚིག་རེ་གཉིས་བཤད་ཡོད་སྲིད། འོན་ཀྱང་དེའི་ཚེ་བརྡ་ཞིག་བྱུང་བ་ཇི་བཞིན་དུ་
ལུག་དེ་དག་གིས།
“སུག་ལག་བཞི་ལྡན་བཟང་། རྐང་གཉིས་ཅན་རྣམས་དེ་བས་ལེགས། སུག་
ལག་བཞི་ལྡན་བཟང་། རྐང་གཉིས་ཅན་རྣམས་དེ་བས་ལེགས། སུག་ལག་བཞི་
ལྡན་བཟང་། རྐང་གཉིས་ཅན་རྣམས་དེ་བས་ལེགས། སུག་ལག་བཞི་ལྡན་
བཟང་། རྐང་གཉིས་ཅན་རྣམས་དེ་བས་ལེགས་”ཞེས་པའི་ལྟོགས་ཅོར་ཆེན་པོ་
ཞིག་བརྒྱབ།
སྐར་མ་ལྔ་ཙམ་གྱི་རིང་ལ་དེ་ལྟར་ལྟོགས་ཅོར་རྒྱུན་མཐུད་བརྒྱབ་རྗེས། ལུག་
དེ་དག་གིས་ཁ་ཁུ་སིམ་མེར་བསྡད་ཀྱང་། དེའི་སྐབས་སུ་ཕག་པ་གཞིས་ཀའི་མ་
ཁང་ནང་ལོག་ཟིན་པས་དུད་འགྲོ་གཞན་དག་གིས་ངོ་རྒོལ་བྱ་བའི་གོ་སྐབས་
ཀྱང་ཤོར།
བོང་རྒན་པཎ་ཅ་མིན་གྱིས་དཔུང་པའི་སྟེང་རྣ་ཁུག་ཅིག་གིས་ཐུག་
ཐུག་བྱེད་ཀྱི་ཡོད་པ་ཚོར་སྣང་བྱུང་བས་ཁོས་བལྟ་སྐབས་དེ་ནི་རྒོད་མ་ཁྭ་ལེ་
ཝར་ཡིན་པ་ཤེས། རྒོད་མ་དེས་སྐད་ཆ་ཚིག་གཅིག་ཀྱང་མ་བཤད་པར་ཁོའོ་
ཟེ་ནས་འཐེན་ཙམ་འཐེན་ཙམ་བྱས་ཏེ་སྒོ་ར་ཆེན་པོའི་ཟུར་གྱི་སྤྱོད་ཁྲིམས་
དོན་ཚན་བདུན་བྲིས་ཡོད་ས་དེར་འཁྲིད། སྐར་མ་གཅིག་གཉིས་ཙམ་གྱི་
རིང་ཁོ་གཉིས་ཀྱིས་སྣུམ་ནག་གི་གྱང་གི་སྟེང་དུ་ཡི་གེ་དཀར་པོ་བྲིས་ཡོད་པ་
309

ལེའུ་བཅུ་པ་
དེར་བལྟས་ནས་བསྡད།
དེ་རྗེས་རྒོད་མ་ཁྭ་ལེ་ཝར་ན་རེ“ངའི་མིག་སྐྱོ་རུ་ཞེ་དྲགས་ཕྱིན་བཞག མ་
གཞི་ནས་སྔོན་མ་ང་ཆུང་དུས་སྐབས་ཀྱང་དེའི་སྟེང་ག་རེ་བྲིས་ཡོད་མེད་
བཀླགས་ཐུབ་ཀྱི་མེད། འོན་ཀྱང་ངས་བལྟ་དུས་གྱང་དེ་མི་འདྲ་བ་ཞིག་ཆགས་
འདུག པཎ་ཅ་མིན། སྤྱོད་ཁྲིམས་དོན་ཚན་བདུན་དེ་སྔོན་མ་ནང་བཞིན་བསྡད་
འདུག་གམ”ཞེས་བཤད།
ད་ཐེངས་བོང་རྒན་པཎ་ཅ་མིན་གྱིས་ཁོའི་རྒྱུན་སྲོལ་རྦད་དེ་སྤངས་ནས་གྱང་
དེའི་སྟེང་དུ་ག་རེ་བྲིས་ཡོད་མེད་རྒོད་མ་དེར་བཀླགས། དེའི་སྟེང་དུ་དོན་ཚན་
གཅིག་ལས་གང་ཡང་ལྷག་མེད་པ་ནི། འདི་སྐད་དོ།
དུད་འགྲོ་ཚོང་མ་འདྲ་མཉམ་རེན་
འོན་ཀྱང་དྲུད་དུད་འགྲོ་འབའགའ་ཞིག་གི་ཐོབ་ཐང་དུད་འགྲོ་གཞན་ལས་ཆེ་བ་ཡོད་
དུད་འགྲོ་དེ་དག་གིས་སྤྱོད་ཁྲིམས་དེ་ཤེས་རྗེས། ཉི་མ་གཉིས་པ་དེར་ལས་
ཀར་བལྟ་སྐུལ་བྱེད་མཁན་ཕག་པ་ཚང་མས་ཕག་སུག་བར་རྟ་ལྕག་འཁྱེར་ཡོང་
བར་ཡ་མཚན་གང་ཡང་མ་སྐྱེས་ལ། ཕག་པ་དེ་དག་གིས་སྐུད་མེད་རླུང་འཕྲིན་
ཉོས་པ་དང་། ཁ་པར་བཙུགས་རྒྱུ་བཀོད་སྒྲིག་བྱས་པ། ཇོན་གྱི་གླང་ཁོག་ཅེས་
པའི་ཚགས་པར་དང༌། མུ་ཏིག་ཚགས་པར། ཉིན་རེའི་མེ་ལོང་ཞེས་པ་སོགས་
མངགས་ཉོ་བྱས་པའི་སྐོར་ཤེས་སྐབས་ཀྱང་ཧ་ལས་ཧང་སང་གང་ཡང་མ་བྱས་
པ་མ་ཟད། ནཱ་ཕའོ་ལིན་གྱིས་ཁ་ལ་གང་སག་ཅིག་ཉར་ནས་གཞིས་ཀའི་མ་ཁང་
གི་ལྡུམ་རྭའི་ནང་འཆམ་འཆམ་བྱེད་པར་ཡང་ཡ་མཚན་མ་སྐྱེས། ཐ་ན་ཕག་
པ་དེ་དག་གིས་སྐུ་ཞབས་ཇུང་སིའི་གོས་སྒམ་ནང་ནས་གྱོན་ཆས་བཏོན་ནས་
གོན་པ་དང་། ནཱ་ཕའོ་ལིན་ཉིད་ཀྱིས་སྟོད་གོས་ནག་པོ་ཞིག་གི་འོག་ཏུ་རྔོན་
311

ལེའུ་བཅུ་པ་
ཆས་གྱོན་ཞིང་ཞྭ་དཀྲིས་དཀྲིས་པ་དང་། ནཱ་ཕའོ་ལིན་གྱི་ཤིན་ཏུ་བརྩེ་བར་བྱེད་
པའི་ཕག་མོ་དེས་ལྕམ་ཇུང་སིའི་གོས་ཆེན་མོ་དོར་གྱིས་མཛེས་པར་བྱས་ནས་
རེས་གཟའ་ཉི་མའི་སྐབས་དོན་ཡོང་བར་ཡང་ཧ་ལས་ཧང་སང་གང་ཡང་མ་
བྱས།
གཟའ་འཁོར་གཅིག་གི་རྗེས་ཀྱི་དགོང་དྲོ་ཞིག་ལ། ཐེར་ཁ་མང་པོ་ཞིག་
གཞིས་ཀའི་ནང་ཡོང་ཞིང་། དེ་ནི་ཁྱིམ་མཚེས་གཞིས་ཀའི་སྐུ་ཚབ་དུད་འགྲོའི་
གཞིས་ཀར་ལྟ་སྐོར་བྱ་བྱེད་གདན་འདྲེན་ཞུས་པ་རེད། ཁོ་ཚོར་དུད་འགྲོའི་
གཞིས་ཀའི་ཕྱི་ནང་གསང་གསུམ་བསྟན་པས་ཁོ་ཚོས་མཐོང་ཚད་དང་ལྷག་པར་
དུ་རླུང་འཁོར་ལ་ཡིད་སྨོན་ཆེན་པོ་བྱས། དེའི་སྐབས་དུད་འགྲོ་དེ་དག་ཉུང་
དམར་ཞིང་ཁའི་ནང་དུ་ཡུར་མ་ཡུར་བཞིན་ཡོད་ཅིང་། བློ་གཅིག་སེམས་གཅིག་
གིས་ལས་ཀ་བྱས་པ་ལས་མགོ་བཀྱག་ཙམ་ཡང་བྱ་མ་ནུས། དུད་འགྲོ་དེ་དག་གཙོ་
བོ་ཕག་པ་ལ་ཞེད་པའམ་ཡང་ན་མིའི་རིགས་ལ་ཞེད་པ་མ་ཤེས།
དགོང་དྲོ་དེར་གཞིས་ཀའི་མ་ཁང་ནས་དགོད་སྒྲ་དང་གཞས་སྒྲ་ཆེན་པོ་
འགའ་གྲགས་ཡོང་། གློ་བུར་དུ་དུད་འགྲོ་དེ་དག་གིས་སྐད་སྒྲ་སྣ་ཚོགས་འདྲེས་
པ་ཞིག་གོ་བས་དེ་གང་ཡིན་པ་ཤེས་འདོད་བྱུང་། གཞིས་ཀའི་མ་ཁང་ནང་དུད་
འགྲོ་དང་མིའི་རིགས་འདྲ་མཉམ་དུ་གནས་པའི་སྣང་ཚུལ་དང་པོ་དེ་ཐོན་པ་ནི་
ཨེ་ཡིན་སྙམ། དེ་ནས་ཁོ་ཚོས་མ་གྲོས་གཅིག་མཐུན་དུ་འགྲོ་ཞི་མི་ལས་མཁས་པ་
ཞིག་བྱས་ནས་གཞིས་ཀའི་མ་ཁང་གི་ལྡུམ་རྭའི་ནང་དུ་མྱུལ།
སྒོའི་འགྲམ་དུ་ཁོ་ཚོ་ཞེད་ནས་མུ་མཐུད་འགྲོ་མ་ཕོད་པའི་སྐབས་དེར་
313

ལེའུ་བཅུ་པ་
རྒོད་མ་ཁྭ་ལེ་ཝར་གྱིས་སྣེ་ཁྲིད་ནས་ནང་དུ་འཛུལ། ཁོ་ཚོས་རྐང་པའི་རྩེ་མོ་
བཙུགས་ནས་མ་ཁང་གི་འཁྲིས་སུ་ཕྱིན་ཅིང༌། དུད་འགྲོ་གཟུགས་སྟོབས་ཆེ་བ་དེ་
དག་གིས་ཐབ་ཚང་གི་སྒེའུ་ཁུང་ནས་བལྟས། དེ་ན་ཅོག་ཚེ་རིང་པོ་ཞིག་ཡོད་པ་
དེའི་མཐའ་སྐོར་དུ་གཞིས་བདག་དྲུག་དང་ཕག་པ་སྙན་གྲགས་ཅན་དྲུག་བསྡད་
ཡོད་པ་དང་། གྲལ་འགོར་ནཱ་ཕའོ་ལིན་ཉིད་སྦྱིན་བདག་གི་ཚུལ་དུ་འཁོད་ཡོད་
པ་མཐོང་། ཕག་པ་དེ་དག་གིས་རང་རང་གི་རྐུབ་བཀྱག་སྟེང་གནས་བཟོད་བདེ་
པོས་བསྡད་ཡོད་ཅིང་། མགྲོན་པོ་དེ་དག་ཏག་སེའི་རོལ་རྩེད་ཀྱི་དབྱིངས་ལ་ཚུད་
བཞིན་འདུག་ཀྱང་འཁྱུག་ཙམ་ཞིག་ནས་ཆང་རག་གི་དོན་དུ་དེ་དག་མཚམས་
འཇོག་བྱས། ཆང་བན་ཆེན་པོ་ཞིག་ཁོ་ཚོའི་ཁྲོད་དུ་ཕར་གཏོང་ཚུར་གཏོང་བྱེད་
ཅིང་། མོག་ཡོད་དོ་ཅོག་སྦི་རག་གིས་བཀངས་འདུག སྒེའུ་ཁུང་ནས་བལྟ་བཞིན་
པའི་ཧ་ལས་ཧང་སང་གི་གདོང་པ་དེ་དག་ལ་སུས་ཀྱང་དོ་སྣང་མ་བྱུང་།
ཧྥོག་སི་ཝུ་ཏྭ་གཞིས་ཀའི་སྐུ་ཞབས་ཕིལ་ཁིང་ཏུན་གྱིས་མོག་ཅིག་ལག་པར་
ཐོག་ནས་ཡར་ལངས། ཕྲན་ཙམ་ཞིག་གི་རྗེས་ལ་ཁོས་འདིར་བཞུགས་མགྲོན་པོ་
ཚོར་ཞབས་དག་ཅིག་བཀྱག་འདོད་ཀྱང་དེ་ལྟར་མ་བྱས་གོང་ལ་སྐད་ཆ་ཚིག་
གཅིག་གཉིས་ཤིག་ཤོད་རྒྱུ་ཡོད་ཅེས་བཤད།
ཁོ་པའི་ངོས་ནས་བཤད་ན། དུས་ཡུན་རིང་པོའི་ནང་ཕན་ཚུན་ཡིད་ཆེས་
མི་བྱེད་པ་དང་གོ་བ་ལོག་སྒྲུབ་བྱེད་པ་དེ་མཇུག་བསྒྲིལ་བའི་དུས་བཟང་པོ་
ཤར་བ་དེ་ནི་འདོད་བློ་ཤིན་ཏུ་ཚིམས་དགོས་པ་ཞིག་ཡིན་ཞིང་། དེར་ཡོད་
མགྲོན་པོ་ཡོད་དོ་ཅོག་གིས་ཀྱང་ཚོར་སྣང་དེ་ལྟ་བུ་བྱུང་བར་ཡིད་ཆེས་ཡོད་
ཅེས་བཤད། བར་སྐབས་ཤིག་ལ་ཁོ་ཉིད་དང་དེ་ན་ཡོད་བཞིན་པའི་མགྲོན་པོ་
315

ལེའུ་བཅུ་པ་
ཚང་མས་རང་གི་བསམ་བློ་ལྷུག་བརྗོད་མ་བྱས་པ་དང༌། མིའི་རིགས་ཀྱིས་བརྩི་
བཀུར་ཐོབ་འོས་པའི་ཁྱིམ་མཚེས་དུད་འགྲོའི་གཞིས་ཀའི་བདག་པོ་ལ་དགྲ་
མཐོང་མཐོང་མ་བྱས་ཀྱང་དོགས་པ་བྱེད་པའི་དུས་ཤིག་བྱུང་བ་རེད། སྟབས་
མ་ལེགས་པར་སྣང་ཚུལ་དེ་དག་བྱུང་བ་མ་ཟད། ནོར་འཁྲུལ་གྱི་བསམ་བློ་
ཡང་བྱུང་མྱོང་བ་རེད། དེའི་སྐབས་སུ་ཕག་པར་བདག་ཅིང་ཕག་པས་དོ་དམ་
བྱས་པའི་གཞིས་ཀ་ནི་རྒྱུན་གཏན་ཞིག་མིན་པར་ངོས་འཛིན་ཞིང་། དེས་ཕལ་
ཆེར་ཁྱིམ་མཚེས་གཞིས་ཀའི་བརྟན་ལྷིང་ལ་བག་ཆགས་ངན་པ་ཞིག་འཇོག་
གི་རེད་བསམས་ཏེ། གཞིས་བདག་བགྲང་བྱའི་ཡུལ་ལས་འདས་པ་ཞིག་གིས་
བརྟག་དཔྱད་ཁྱོན་ནས་མ་བྱས་པར་གཞིས་ཀ་དེ་ལྟ་བུའི་ནང་ཁྲིམས་མེད་
ལུགས་མེད་ཀྱི་བསམ་བློས་ཁེངས་པའི་སྐོར་ཚོད་དཔག་བྱས་ཤིང་། ཁོ་ཚོའི་
དུད་འགྲོ་དང་ཐ་ན་ཁོ་ཚོའི་ལས་མི་ལའང་དེའི་ཤུགས་རྐྱེན་ཕོག་གི་རེད་
བསམས་ནས་ཞེད་སྣང་བྱས་པ་རེད། འོན་ཀྱང་ད་ལྟ་དོགས་པ་དེ་ལྟ་བུ་རྩ་བ་
ནས་མེད་པ་ཆགས་པ་རེད། དེ་རིང་ཁོ་དང་གྲོགས་པོ་ཚོས་དུད་འགྲོའི་གཞིས་
ཀར་ལྟ་སྐོར་བྱེད་སྐབས། དུད་འགྲོའི་གཞིས་ཀའི་ཕྱི་ནང་གསང་གསུམ་དངོས་
སུ་མིག་མཐོང་ལག་ཟིན་བྱུང་ཞིང་། ཁོ་ཚོས་ག་རེ་མཐོང་པ་རེད་དམ་ཞེ་ན།
དུས་དང་བསྟུན་པའི་ཐབས་ཤེས་ཙམ་མ་ཟད། ས་ཕྱོགས་གང་སར་ཡོད་པའི་
གཞིས་བདག་ཡོད་ཚད་ཀྱིས་མིག་དཔེར་འཛིན་འོས་པའི་སྒྲིག་ལམ་དང་གོ་
རིམ་ལྡན་པ་དེ་རེད། ཁོས་མུ་མཐུད་ནས་བཤད་དོན། རྒྱལ་ཡོངས་ས་ཕྱོགས་
ཀུན་གྱི་དུད་འགྲོ་དང་བསྡུར་ན་དུད་འགྲོའི་གཞིས་ཀའི་དུད་འགྲོ་གྲལ་རིམ་
དམའ་བ་དེ་དག་གིས་ལས་ཀ་མང་ཙམ་བྱེད་པ་དང་བཟའ་ཆས་ཉུང་ཙམ་
བཟའ་ཡི་ཡོད་པར་ཡིད་ཆེས་ཡོད་ལ་དེ་ལྟར་དུ་བརྗོད་ཀྱང་ནུས། དོན་དངོས་
317

ལེའུ་བཅུ་པ་
ཐོག་ཁོ་དང་ཁོའི་གྲོགས་པོ་ཚོས་དེ་རིང་ལྟ་སྐོར་བྱས་པ་བརྒྱུད། དུད་འགྲོའི་
གཞིས་ཀའི་ཁྱད་ཆོས་མང་པོ་ཞིག་དེ་མ་ཉིད་དུ་རང་རང་གི་གཞིས་ཀར་ངོ་སྤྲོད་
བྱ་རྒྱུ་ཡིན་ཞེས་བཤད།
ཁོས་དུད་འགྲོའི་གཞིས་ཀ་དང་ཁྱིམ་མཚེས་གཞིས་ཀའི་བར་གྱི་མཛའ་
མཐུན་དེ་མུ་མཐུད་ནས་རྒྱུན་འཁྱོངས་བྱ་དགོས་ལ།རྒྱུན་འཁྱོངས་བྱ་དགོས་ངེས་
ཤིག་རེད་ཅེས་ནན་བཤད་བརྒྱབ་ནས་སྐད་ཆ་མཇུག་བསྒྲིལ་རྒྱུ་ཡིན་ཟེར་བ་མ་
ཟད། ཕག་པ་དང་མིའི་རིགས་ཀྱི་ཁེ་ཕན་བར་ལ་འགལ་ཟླ་རྩ་བ་ནས་མེད་ལ། དེ་
ནི་ཡོང་མ་དགོས་པ་ཞིག་ཡིན་ཏེ། ཁོ་ཚོའི་འཐབ་རྩོད་དང་དཀའ་ངལ་དེ་དག་
ས་ཕྱོགས་གང་སར་ངལ་རྩོལ་ནུས་ཤུགས་ཀྱི་དཀའ་ངལ་འཕྲད་པ་དེ་དང་གཅིག་
པ་མ་ཡིན་ནམ་ཞེས་བཤད། དེ་སྐབས་སྐུ་ཞབས་ཕིལ་ཁིང་ཏུན་གྱིས་གྲ་སྒྲིག་ཤིན་
ཏུ་ལེགས་པར་བྱས་པའི་མཚར་གཏམ་འགའ་ཞིག་མགྲོན་པོ་དེ་དག་ལ་བརྗོད་
འདོད་ཀྱང་། ཁོ་ནི་དགའ་ཐག་ཆོད་ནས་དེ་ལྟར་བྱ་མ་ཐུབ། སྐད་ཆ་མ་ཐོན་
པར་རྒྱུན་རིང་ཙམ་འགོར་ཞིང་། དེའི་རིང་ལ་ཁོའི་མས་ལེ་ཡང་ལྗང་ཁུར་འགྱུར།
མཇུག་དེར་ཁོས་“གལ་སྲིད་ཁྱེད་ཚོར་འགྲན་རྩོད་བྱེད་མཁན་གྲལ་རིམ་དམའ་
བའི་དུད་འགྲོ་ཡོད་ན། ང་ཚོ་ལ་ཡང་དེ་ལྟར་ཡོད་”ཅེས་བཤད་ཐུབ་ཙམ་བྱུང་
བས་བཞུགས་གྲལ་ཡོད་དོ་ཅོག་དགོད་སྒྲས་ཁེངས། དེ་རྗེས་སྐུ་ཞབས་ཕིལ་ཁིང་
ཏུན་གྱིས་ཟས་སྐལ་ཉུང་ཙམ་དང་ལས་ཡུན་རིང་ཙམ། རྒྱུན་དུ་ལྟ་སྐྱོང་མེད་པ་
སོགས་དུད་འགྲོའི་གཞིས་ཀར་ལྟ་སྐོར་བྱེད་སྐབས་ཁོས་མིག་མཐོང་ལག་ཟིན་
བྱུང་བའི་སྣང་ཚུལ་དེ་དག་ཐད་ཡང་བསྐྱར་ཕག་པ་དེ་དག་ལ་བཀྲ་ཤིས་ཞུས།
319

ལེའུ་བཅུ་པ་
མཐའ་མ་དེར་ཁོས་བཞུགས་གྲལ་ལྷན་རྒྱས་ཡར་བཞེངས་ནས་དཀར་ཡོལ་
ཚང་མ་ཁེངས་པ་ཡིན་པ་བྱ་དགོས་ཞེས་ཤོད་ཀྱིན་དུ་“་སྐུ་ཞབས་རྣམ་པ་ཚོ། དུད་
འགྲོའི་གཞིས་ཀའི་དར་རྒྱས་ཀྱི་ཆེད་དུ་ཁྱེད་ཚོར་ཞབས་དག་ཅིག་བཀྱག་གི་ཡིན་
” ཞེས་མཇུག་སྡོམ་བརྒྱབ།
དེའི་སྐབས་སུ་སྤྲོ་སེམས་འཁོལ་བའི་བཀྲ་ཤིས་ཞུ་བ་དང་རྐང་པའི་རྡོག་སྒྲས་
ཁེངས། ནཱ་ཕའོ་ལིན་ནི་དགའ་ཐག་ཆོད་ནས་ཁོ་ཉིད་ཀྱི་སྡོད་ས་ལས་ལངས་ཏེ་
ཅོག་ཙེ་རིང་པོ་དེ་བསྐོར་ནས་ཞབས་དག་མ་བརྒྱབ་གོང་དུ་སྐུ་ཞབས་ཕིལ་ཁིང་
ཏུན་གྱི་དཀར་ཡོལ་དང་ཐུག་ཙམ་བྱེད་པར་ཡོང་། བཀྲ་ཤིས་ཞུ་བའི་ཅ་ཅོ་ལྷིང་
འཇགས་སྐབས། ནཱ་ཕའོ་ལིན་གྱིས་རང་སར་ལངས་ནས་ཁོས་ཀྱང་སྐད་ཆ་ཚིག་
རེ་གཉིས་བརྗོད་འདོད་ཡོད་ཅེས་བཤད།
ནཱ་ཕའོ་ལིན་གྱི་གཏམ་བཤད་ཀུན་དང་འདྲ་བར་ད་ཐེངས་ཀྱི་གཏམ་བཤད་
དེ་ཡང་ཐུང་ཞིང་གནད་ལ་འཁེལ་བ་ཞིག་འདུག ཁོས་ཀྱང་ཕན་ཚུན་གོ་ནོར་
ཤོར་བའི་དུས་དེ་མཇུག་བསྒྲིལ་བར་དགའ་པོ་བྱུང་ཞེས་བཤད་རྗེས དུས་
ཡུན་རིང་པོ་ཞིག་གི་ནང་དུ་ལབ་གླེང་ཞིག་གང་སར་ཁྱབ་ཡོད་པ་ནི། ཁོ་དང་
ཁོའི་ལས་རོགས་དེ་དག་གི་ཕྱི་ཚུལ་ལས་གྱེན་ལོག་དང་ཐ་ན་གསར་བརྗེའི་
རྣམ་པ་ཞིག་མཐོང་ཡོད་པ་ནི་ཉེ་འཁོར་གཞིས་ཀའི་དུད་འགྲོ་དེ་དག་སྐུལ་
སློང་བྱས་ནས་གྱེན་ལོག་བྱ་རྒྱུ་དེ་རེད། དེ་ནི་འཁོན་འཛིན་ཆེ་བའི་དགྲ་བོས་
བཟོས་པ་ཞིག་ཡིན་པར་རྒྱུ་མཚན་འདྲེན་རྒྱུ་ཡོད། འོན་ཀྱང་བདེན་དོན་ལས་
ལྷག་པ་གང་ཡང་མེད་ཅིང་། ཁོ་ཚོའི་སྔ་ཕྱི་བར་གསུམ་གྱི་རེ་བ་གཅིག་པུ་དེ་
ནི་ཁྱིམ་མཚེས་གཞིས་ཀ་དང་མཉམ་དུ་ཞི་བདེའི་ངང་འཚོ་གནས་བྱ་རྒྱུ་དང་
རྒྱུན་གཏན་གྱི་ཚོང་འབྲེལ་བྱ་རྒྱུ་དེ་ཡིན། ཁོ་ལ་གོ་བསྐལ་བཟང་པོ་རག་
321

ལེའུ་བཅུ་པ་
ནས་དབང་བསྒྱུར་བྱེད་བཞིན་པའི་གཞིས་ཀ་དེ་ནི་མཉམ་ལས་ལ་དགའ་བའི་ཁེ་
ལས་ཤིག་ཡིན་ཞིང་། ཁོའི་མིང་འོག་ཏུ་ཡོད་པའི་གཞིས་ཀའི་བདག་དབང་གན་
རྒྱ་དེ་ཡང་ཕག་པ་ཀུན་ལ་མཉམ་སྡེབ་ཐོག་བདག་པ་ཞིག་རེད་ཅེས་ཁ་སྣོན་བྱས།
ཁོས་དོགས་གཞི་རྙིང་པ་དེ་དག་སྔར་བཞིན་རང་འཇགས་སུ་གནས་པར་
ཡིད་ཆེས་མེད། འོན་ཀྱང་གཞིས་ཀའི་རྒྱུན་སྲོལ་ཐད་ལ་ཉེ་ཆར་དགོས་ངེས་ཀྱི་
འགྱུར་བ་བཏང་ཡོད་ཅིང་། འགྱུར་བ་དེ་དག་གིས་གཞིས་ཀ་འདིའི་བློ་ཤེད་སྔར་
ལས་ཐང་དུ་གཏོང་ཐུབ་ཀྱི་རེད་ཟེར། ་ད་བར་གཞིས་ཀ་འདིའི་དུད་འགྲོ་ཕན་
ཚུན་བར་“བློ་མཐུན་”ཞེས་འབོད་པའི་གོམས་སྲོལ་ལྐུགས་རྟགས་ཚ་པོ་ཞིག་
འདུག དེ་མེད་པ་བཟོ་ཡི་ཡིན། ད་དུང་ཡ་མཚན་ཤིན་ཏུ་ཆེ་བའི་གོམས་སྲོལ་
འབྱུང་ཁུངས་མ་ཤེས་པ་ཞིག་ཡོད་པ་ནི། རེས་གཟའ་ཉི་མའི་ཞོགས་པ་ཡིན་ཚད་
ལ་ལྡུམ་རྭའི་ནང་གི་དར་ཤིང་སྟེང་དུ་ལྕགས་གཟེར་བརྒྱབ་ནས་བཀལ་བའི་ཕག་
རྒོད་ཀྱི་ཀ་ལི་ཞིག་ཡོད་པ་དེ་ལ་ཁྲོམ་སྐོར་བྱེད་པ་དེ་རེད། དེ་མེད་པ་བཟོ་རྒྱུ་
ཡིན་ལ། ཀ་ལི་དེ་ནི་ས་སྦས་བཏང་ཚར། མགྲོན་པོ་ཚོས་དར་ཤིང་སྟེང་དུ་ལྷབ་
ལྷུབ་ཏུ་གཡོ་བཞིན་པའི་དར་ཆ་སྔོ་ལྗང་དེར་ཡང་དོ་སྣང་བྱུང་ཡོད་ཀྱི་རེད། དེ་
ལྟར་ན་མགྲོན་པོ་ཚོས་སྔོན་མ་དེའི་སྟེང་དུ་བྲིས་ཡོད་པའི་སུག་མཐིལ་དང་རྭ་ཅོ་
ད་ལྟ་མེད་པར་ཡང་དོ་སྣང་བྱུང་ཡོད་སྲིད། ད་ནས་བཟུང་དར་ཆ་དེ་བཞིན་སྔོ་
ལྗང་ཁོ་ན་རེད།
323

ལེའུ་བཅུ་པ་
སྐུ་ཞབས་ཕིལ་ཁིང་ཏུན་གྱི་ཁྱིམ་མཚེས་ཀྱི་ཤ་ཞེན་ལྡན་པའི་ཕུལ་བྱུང་གསུང་
བཤད་དེར་སྐྱོན་བརྗོད་བྱ་ཡས་གཅིག་རང་ཡོད་དེ། སྐུ་ཞབས་ཕིལ་ཁིང་ཏུན་
གྱི་གསུང་བཤད་ཧྲིལ་པོའི་ནང་གཞིས་ཀ་འདིར་““དུད་འགྲོའི་གཞིས་ཀ་” ཞེས་
འབོད་སོང་། ཁོང་གིས་དེའི་སྐོར་ཅི་ལས་མཁྱེན་སྲིད། ནཱ་ཕའོ་ལིན་ཉིད་ཀྱིས་
ཀྱང་“དུད་འགྲོའི་གཞིས་ཀ་”ཞེས་པའི་མིང་དེ་མེད་པ་བཟོ་རྒྱུའི་སྐོར་ཁྱབ་
བསྒྲགས་བྱས་པ་དང་པོ་ཡིན། དེས་ན་དུས་དེ་ནས་བཟུང་གཞིས་ཀ་དེར་“མཱ་
ནོར་གཞིས་ཀ་”ཞེས་གྲགས་རྒྱུ་ཡིན་ཞིང་། དེ་ནི་གཞིས་ཀ་དེའི་མིང་ཡང་དག་
པ་དང་དང་ཐོག་གི་མིང་རེད་ཅེས་ནཱ་ཕའོ་ལིན་གྱིས་བཤད།
ནཱ་ཕའོ་ལིན་གྱིས་“་སྐུ་ཞབས་རྣམས་པ་ཚོ། སྔོན་མ་དང་འདྲ་བར་ངས་ཁྱེད་
ཚོར་བཀྲ་ཤིས་ཞུ་རྒྱུ་ཡིན། འོན་ཀྱང་དམིགས་དོན་མི་འདྲ་བ་ཞིག་ཡོད། དེས་ན་
ཚང་མས་ཞལ་དཀར་མཆོད་ཆང་གིས་བཀང་རོགས། སྐུ་ཞབས་ཚོ། ངའི་ཤིས་
ཚིག་ནི། མཱ་ནོར་གཞིས་ཀའི་ཡར་རྒྱས་ཆེད་དུ་ཞབས་དག་གནང་རོགས་” ཞེས་
མཇུག་སྡོམ་བརྒྱབ།
སྔོན་མ་དེ་དང་འདྲ་བར་དགའ་སེམས་འཁོལ་བའི་ཞབས་དག་བརྒྱབ་ནས་
མོག་ཚང་མ་སྟོང་པ་སྟོང་རྐྱང་བཟོས། འོན་ཀྱང་ཕྱི་ནས་མིག་འབུར་ཚུགས་སུ་ལྟ་
བཞིན་པའི་དུད་འགྲོ་དེ་དག་གིས་སྣང་ཚུལ་ཡ་མཚན་ཚ་པོ་ཞིག་དོན་པ་མཐོང་
བ་ནི། ཕག་པ་དེ་དག་གི་ངོ་གདོང་ག་རེ་བྱས་པ་ཡིན་ནམ་བསམས། ཁྭ་ལེ་ཝར་
གྱི་མིག་རབ་རིབ་ཙམ་ལས་མི་གསལ་བ་དེས་ངོ་གདོང་གཅིག་ནས་གཞན་ཞིག་
ལ་བལྟ་སྐབས། འགའ་ཞིག་ལ་མས་ལེ་ལྔ་རྩེག་དང་། འགའ་ཞིག་ལ་བཞི་རྩེག་
དང་གསུམ་རྩེག་ཡོད་པ་མཐོང་། འོན་ཀྱང་ཕག་པའི་ངོ་གདོང་བཞུར་འགྲོ་བ་
དང་འགྱུར་འགྲོ་བ་ལྟ་བུ་ཞིག་ཡོད་དེ་ག་རེ་ཡིན་ནམ་བསམས། དེ་རྗེས་རྐང་
325

ལེའུ་བཅུ་པ་
ལག་བརྡབ་བྱེད་པའི་སྒྲ་དེ་དག་རིམ་པ་བཞིན་ལྷིང་འཇགས་རྗེས། སྐུ་མགྲོན་དེ་
དག་གིས་ཏག་སེ་བསྒྲུགས་ནས་སྐབས་ཤིག་རིང་མཚམས་འཇོག་བྱས་པའི་རྩེད་
མོའི་རྒྱུན་མཐུད། ཕྱི་ལ་ཡོད་པའི་དུད་འགྲོ་དེ་དག་ཀྱང་ཁ་ཁུ་སིམ་པོས་རང་
གནས་སུ་ཕྱིར་ལོག་བརྒྱབ།
འོན་ཀྱང་ཁོ་ཚོས་གོམ་སྟབས་བཅུ་གྲངས་ཤིག་ཕྱིན་རྗེས་དེ་མར་གོམ་སྟབས་
སྤོ་མཚམས་བཞག དེའི་དུས་སུ་གཞིས་ཀའི་མ་ཁང་ནང་ནས་སྐད་ཅོར་ཆེན་པོ་
ཞིག་གྲགས་ཡོང་བས། དུད་འགྲོ་དེ་དག་གིས་ཕྱིར་ལོག་བརྒྱབ་ནས་ཡང་བསྐྱར་
སྒེའུ་ཁུང་ནང་ནས་བལྟས། དེ་ན་ངར་ཤུགས་ཆེ་བའི་རྩོད་པ་རྒྱག་གི་འདུག
ལྟོགས་ཅོར་ཆེན་པོ་བརྒྱབ་པ་མ་ཟད། ཅོག་ཙེ་བརྡུང་བ་དང་། དོགས་པའི་མིག་
མདའ་རྣོན་པོ་དབྱུག་པ། ཁོང་ཁྲོའི་མེ་ལྕེ་འབར་ནས་ཕན་ཚུན་ཁས་ལེན་མི་བྱེད་
པ་སོགས་བྱེད་བཞིན་འདུགརྙོག་དྲའི་འབྱུང་རྐྱེན་ནི་ནཱ་ཕའོ་ལིན་དང་སྐུ་ཞབས་
ཕིལ་ཁིང་ཏུན་གཉིས་སོ་སོས་དུས་གཅིག་ལ་ཨེར་ཀ་ནག་ཏོག་རེ་བརྒྱབ་པས་སོ།
ཁོང་ཁྲོས་མྱོས་པའི་སྐད་བཅུ་གཉིས་དུས་གཅིག་ཏུ་བརྒྱབ་ཡོང་ཞིང་། དེ་དག་ནི་
གཅིག་མཚུངས་སུ་གོ་བས་ཕག་པའི་ངོ་གདོང་ལ་ག་རེ་བྱས་མིན་ཐད་དོགས་པ་
མེད་པ་ཆགས། ཕྱི་ལ་ཡོད་པའི་དུད་འགྲོ་དེ་དག་གིས་མི་ནས་ཕག་པ་དང་། ཕག་
པ་ནས་མི། ཡང་བསྐྱར་མི་ནས་ཕག་པར་བལྟས་ཀྱང་། ཁོ་ཚོས་གང་ཞིག་གང་
ཡིན་མིན་རྩ་བ་ནས་བརྗོད་མ་ཐུབ།
327

དུད་འགྲོའི་གཞིས་ཀ།
རྩོམ་པ་པོ། ཇོར་ཌི་ཨོར་ཝེལ།
ཡིག་སྦྱར་བ། སྐལ་བཟང་ཡེ་ཤེས།
རྩོམ་སྒྲིག་འགན་འཁུར་བ། མིག་དམར།
ལྷ་མོ་ཚེ་རིང་།པར་ཞུས་འགན་འཁུར་བ།
གློག་ཀླད་པར་གཞི་སྒྲིག་མཁན། པ་སངས་དབང་ཆེན།
མདུན་ཤོག་རི་མོ་བ། སྐལ་བཟང་ནོར་བུ།.
དཔེ་སྐྲུན་འགྲེམས་སྤེལ་ཚན་པ། བོད་ལྗོངས་མི་དམངས་དཔེ་སྐྲུན་ཁང་
(ལྷ་ས་གླིང་སྐོར་བྱང་ལམ་སྒོ་ཨང་20པ།)
པར་འདེབས་ཚན་པ། བོད་ལྗོངས་རི་ཆུ་པར་འདེབས་ལག་རྩལ་ཚད་ཡོད་ཀུང་སི།
850x1168 1/32
དེབ་ཚད།
10.5པར་ཤོག
ཡིག་གྲངས། ཁྲི་17
པར་གཞི། 2013ལོའི་ཟླ་5པར་པར་གཞི་1བསྒྲིགས།
པར་ཐེངས། 2016ལོའི་ཟླ་4པར་པར་ཐེངས་2བཏབ།
2,001-7,000པར་གྲངས།
དཔེ་དེབ་ཨང་རྟགས། ISBN978-7-223-03866-9
22.00རིན་གོང་སྒོར།
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག

Ezzel
责任编辑: 米 玛
封面设计: 格桑罗布
978-7-223-03866-9ISBN
97872230386691
定价: 22.00元

